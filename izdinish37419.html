
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>


<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>ئوغلۇم ئاڭلا ، ئېسىڭدە ساقلا-ئىزدىنىش تورى</title>
<link href="./izdinish37419.html" rel="canonical" />
<meta name="keywords" content="ئىزدىنىش تورى  ئوغلۇم ئاڭلا ، ئېسىڭدە ساقلا" />
<meta name="description" content="ئىزدىنىش تورى  ئوغلۇم ئاڭلا ، ئېسىڭدە ساقلا ,ئىزدىنىش تور بېكىتى" />
<meta name="generator" content="Discuz! X3.2" />
<meta name="author" content="Discuz! Team and Comsenz UI Team" />
<meta name="copyright" content="2001-2013 Comsenz Inc." />
<style type="text/css">
	body {direction: rtl; font-family: Alpida Unicode System, UKIJ Tuz Tom, Microsoft Uighur, DejaVu Sans, Helvetica Neue, Segoe UI, Helvetica, Tahoma, Arial, sans-serif;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-93.html">پەرزەنت تەربىيىسى</a> › ئوغلۇم ئاڭلا ، ئېسىڭدە ساقلا</div>

<div id="content">
			<p class="author">
					<strong>muslime</strong>
				يوللانغان ۋاقتى 2010-9-15 16:58:57	</p>
			<h3>ئوغلۇم  ئاڭلا  ،  ئېسىڭدە  ساقلا</h3>
		<p align=center><br /><font color=#ff00ff size=7></font> </p><p align=center><font color=#ff00ff size=7>ئوغلۇم ئاڭلا ، ئېسىڭدە ساقلا </font></p><p align=center><font color=#ff00ff size=7><font color=#993366 size=5></font></font> </p><p align=center><font color=#ff00ff size=7><font color=#993366 size=5>تۇرغۇن پەيزۇللا يۇلغۇن</font> </font></p><p align=center><font color=#ff00ff size=7></font> </p><p align=center><img height=400 src="./W020090615519496583602.jpg" width=311 border=0 /></p><p align=center> </p><p> <font color=#0000ff size=5>ئەقىدىدىن ئايرىلغىنىڭ ‏-ھالاكەتكە يۈزلەنگىنىڭ .<br /> ئاڭلا ئوغلۇم ، كۈچلۈك ئېتىقادى بولمىغان ئادەم ، گۈزەللىك بىلەن رەزىللىكنى ، ھالال بىلەن ھارامنى ئارىلاشتۇرۇۋېتىدۇ . <br />ئوغلۇم ، ھېسىياتنى ئەقىلنىڭ ئالدىغا قويۇۋالما ، ھېسىياتنىڭ ساڭا بېرىدىغىنى كۆپ ھاللاردا بەخت ئەمەس ، پۇشايمان ، ئازاب ، ئۆكۈنۈش بولىدۇ .<br /> ئوغلۇم ، كۆپ ھاللاردا ئەقىل بىلەن ھېسىياتنى بىر ئورۇنغا قويۇپ بەسلەشتۈرسە ، ھېسىيات ئۈستۈن ئورۇندا تۇرىدۇ . <br /> ھەر قانداق ۋاقىت ، ھەر قانداق جايدا ئىززەت - ھۆرمىتىنڭنى قوغدىغانلىق ، ئۆز - ئۆزۈڭنى كۈچەيتكەنلىك بولىدۇ . <br />ۋاقتىڭ زايا بولسا ، بەختىڭ نابۇت بولىدۇ ؛<br /> ئوغلۇم ئېسىڭدە بولسۇن ، بىر ئادەمنىڭ ئۆزىگە بولغان تونۇشى قانچە تېز بولسا ، دۇنياغا بولغان تونۇشى شۇنچە ئاجىز بولىدۇ . چۈنكى ئۆزىنى تونۇمۇغانلىق دۇنيانى تونۇمۇغانلىق . <br /> ھەددىدىن ئېشىپ كەتكەن ئاقكۆڭۈللۈكنىڭ ئارقىسىغا پاجىئە يوشۇرۇنغان بولىدۇ . <br />ئوغلۇم ، ئېسىڭدە بولسۇن ، نىشانسىز ھەرىكەت ئادەمنى ھالاكەتكە ئېلىپ بارىدۇ . <br /> ھەر كىمنىڭ قەلبى ئۆزگىچە بىر دۇنيا ، ئۆزىدىن باشقا ئادەم چۈشەنمەيدۇ . <br /> ئوغلۇم ، سەن باشقا بىرىنى سۆيمەكچى بولساڭ ، ئۇنىڭ بىلەن ئارىلىق ساقلا ، بولمىسا ئۇ سېنىڭ ئاجىزلىقىڭنى بىلىپ قالىدۇ . <br />ئازاپقا يولۇقساڭ ئاھ ئۇرۇپ ، ھەسىرەت چەكمە ، ئازابنىڭمۇ ئارقىسىدا خۇشاللىق بولىدۇ ، خۇشاللىققا ئېرىشكەن چېغىڭدا ئارتۇقچە ھاياجانلىنىپ ، ئۆزۈڭنى يوقىتىپ قويما ، خۇشاللىقنىڭمۇ ئارقىسىدا ئازاپ بولىدۇ . <br /> پۇرسەتنى قولدىن بېرىپ قويساڭ ، ھەر قانچە ئىقتىدارلىق بولساڭمۇ ئۇتۇق ساڭا باقمايدۇ . <br />ئوغلۇم ، ئۆزىنى بىلگۈچى ھەر ۋاقىت ئۈمىد ، ئىشەنچ بىلەن ياشاپ ، ھەر بىر ئىشىدا مۇۋاپپەقىيەت قازىنىدۇ . بەخت - سائادەت يارىتالايدۇ . ئۆزىنى بىلمىگۈچىنىڭ بۈگۈنى تۇمانلىق ، ئەتىسى قاراڭغۇ ھەم پاجىئەلىك ، روھى قۇرغاق بولىدۇ . شۇڭا سەن ھەر ۋاقىت " بىل " ، " ئوقۇ " دېگەن تەشەببۇسنى ئېنىق بىلىپ ، مۇستەھكەم ئېتىقاد ، چىن ئەقىدە بىلەن ياشا ؛<br /> تەرەققىي قىلىمەن دەيدىكەنسەن ، ئەڭ ئاۋۋال ئىلىمنىڭ جاندەك ، قاندەك ، ناندەك زۆرۈر ئىكەنلىكىنى تونۇپ يېتىشىڭ كېرەك . <br />سەن ئۆزۈڭنى ئۇچراتقان جاي ، بۇ ئالەمنىڭ ئەڭ ئاخىرقى چېكى ؛<br />ئوغلۇم ئاڭلا ، ئېتىقادى مۇستەھكەم ئادەمنىڭ تىلى بىلەن دىلى بىردەك ، كۆڭلى - كۆكسى كەڭ بولۇپ ، ئېسىل ، ئالىيجاناپ كېلىدۇ . سەمىمىيلىك ، مەردلىك ، غورۇر، ۋىجدان ھەر قاچان ئۇنىڭغا ھەمراھ بولىدۇ . <br />دۇنيادا ئاتا - ئانىسىغا تۇزكورلۇق ، ۋەتىنىگە ئاسىيلىق ، دوستىلىرىغا قارا ساناپ ، ئىككى يۈزلىمىلىك قىلغان كىشى ھەقىقىي نائەھلىدۇر ؛<br />ئوغلۇم ، ۋاقىت رەھىمسىز جاللات !!! ئۇ ھاياتنى بوغۇزلاپ ، ئارزۇ - ئارمانلارنىكۈل قىلىپ سورۇيدۇ ، شۇڭا سەن ھەر ۋاقىتتىن توغرا ، مۇۋاپىق پايدىلىنىشنى بىلگىن ؛<br /> ئېسىڭدە ساقلا ئوغلۇم ، ئاقىلانە بولمىغان پىلان ئادەمگە تۈگىمەس ئاۋارىچىلىق تېپىپ بېرىدۇ ؛<br />تاللىماي قارىقۇيۇق دوست تۇتۇۋەرسەڭ بالادا قالىسەن ، تاپقان - تەرگىنىڭ ئۇلارنىڭ بولاڭ - تالىڭىغا ئۇچرايدۇ - دە ، بۇ دۇنيادىن ھەسىرەت - ئارمان بىلەن كېتىسەن ؛<br /> ئوغلۇم ، بەخىتسىز بولۇپ قالماي دېسەك ، يۈرىكىڭگە ئۆچ - ئاداۋاتنى يولاتما .<br />روھى مۇستەقىللىق ئىچىدە ياشايمەن دەيدىكەنسەن ، ئىززەت - ئابرويۇڭ بىلەن ئۆزۈڭگە ئىشىنىپ ياشا ؛<br />تۇرمۇش گويا بىر پارچە نەپىش ياسالغان كىتابقا ئوخشايدۇ ، ئۇنىڭغا ئىچكىرلەپ كىرگەنسېرى گۈزەللىكنى ، سىرلىقلىقنى ، رەزىللىكنى ھېس قىلىسەن ؛<br />سەن ئۆزۈڭنىڭ ئەڭ سۆيۈملۈك ، مېھرىبان دوستى ، شۇنداقلا ئەڭ ۋەھشىي ، رەزىل ، باغرىتاش ، رەھىمسىز دۈشمىنى ؛<br /> ئاڭلا ئوغلۇم ، چىن ئادىمىيلىكنىڭ بەلگىسى ‏- پاك، سەمىمىي ، راستچىل ، ھالال بولۇش ، بوينىغا قىلىچ ، كۆكرىكىگە خەنجەر سانجىلغاندىمۇ راست گەپ قىلىش ، ۋەدىسىگە ئەمەل قىلىش ، ئامانەتكە خىيانەت قىلماسلىق ؛<br />بايلىق ئالدىدا ئۆزۈڭنى يوقىتىپ قويما ئوغلۇم ، بايلىق دېگەن تالاشتا قالغان مېھرى ئىسسىق ، خۇلقى كۈچلۈك ، ھىيلىسى تولا جۇۋان .<br />ئەخلاق ئادەمنىڭ گۈزەللىكى ، ئادەمدە ئەخلاق بۇزۇلغاندا رەسۋالىق ، زاۋاللىق باشلىنىدۇ . <br />ئوغلۇم ، قىيىنچىلىقتا قالغىنىڭدا ، مۇشەققەتكە يولۇققاندا ئۆز ئېتىقادىڭدا چىڭ تۇر ، ئۆزۈڭگە تايىنىپ ئالغا ئىلگىرلە !<br /> ئوغۇل بالىنىڭ ھەقىقىي بايلىقى ۋەتىنى ، " ئۇنداق ئەمەس " دېگۈچىلەر سېپى ئۆزىدىن مۇناپىقتۇر ؛<br /> خۇشال - خۇرام ياشايمەن دەيدىكەنسەن ، ئەتراپىڭنى ھەم ئەتراپىڭدىكلەرنى كۆزۈڭ بىلەن ئەمەس يۈرىكىڭ بىلەن كۆرگىن ؛<br />ئوغلۇم ، ھاياتنىڭ ئەھمىتىنى تاپاي دېسەڭ ، ئۆزۈڭنى خەلقىڭگە بېغىشلا ؛<br />ئۆزىنى بىلمىگەن ، چۈشەنمىگەن ئادەم ھەممنى بىلمەي ، چۈشەنمەي ، پانىي ئالەمدىن باقىي ئالەمگە كېتىدۇ . مەن سېنىڭ شۇنداقلاردىن بولۇپ قالماسلىقىڭنى ئۈمىد قىلىمەن ئوغلۇم ! <br />ئاچلىقتىن ئۆلسەڭمۇ ۋەتىنىڭگە ، مىللىتىڭگە ئاسىيلىق قىلما ؛<br />ئوغلۇم ئالدىراقسانلىق قىلما ، پۇرسەت دەل شۇنداق چاغدا قولدىن كېتىدۇ . پۇرسەتنىڭ قولدىن كەتكىنى ئۆلۈم بىلەن باراۋەر ؛<br />ئوغلۇم ، بىرەر قېتىملىق پۇرسەتنى كەتكۈزۈپ قويۇپ قايغۇرما ، ئەكسىچە بەردەم بول ، ھوشيار بولساڭ ئالدىڭدا يەنە نۇرغۇن پۇرسەتلەر بار ؛<br />ھەر قاچان ، ھەر قانداق شارائىتتا غورورۇڭنى ساقلاشنى بىل ، باشقىلارنىڭ ھۆرمىتىگە ئېرىشىسەن ؛<br />ئوغلۇم ، ئۇتۇققا ئېرىشىمەن دەيدىكەنسەن توختاۋسىز تىرىش ، ئۈزلۈكسىز تىرىش ، ئۈزلۈكسىز ئىزدەن ، قىلماقچى بولغان ئىشىڭغا چىن دىلىڭدىن ئەقىدە ، ئىخلاس قىل ، كۈتۈلمىگەن ئوڭۇشسىزلىقلارغا بەرداشلىق بېرىش روھىنى ئۆزۈڭگە مەڭگۈلۈك ھەمراھ قىل ؛<br /> ئوغلۇم ، بىلىم سەۋىيەڭ بولۇپ ، جۈرئىتىڭ بولمىسا بىكار . چۈنكى جۈرئەتسىزلىك ئادەمنى نۇرغۇنلىغان ئۇتۇقلاردىن مەھرۇم قالدۇرىدۇ ؛<br /> قىلىۋاتقان خىزمىتىڭگە نىسبەتەن سەندە قىزغىن ھېسىيات بولمىسا نەتىجە قازىنالمايسەن ؛<br />باشقىلارنىڭ ئىشەنچ تۆرىدە ياشايمەن دەيدىكەنسەن ، ئەتراپىڭدىكىلەرگە ياردەم قىل ، مىھرى - شەپقەت يەتكۈز ، كۆڭلۈڭدە باشقىلارغا ئاداۋەت ساقلىما ، ئۆزۈڭدىن چوڭلارنىڭ نەسىھەتىنى تۆۋەنچىلىك بىلەن ئاڭلا ، مەرىپەت ۋە پەزىلەت ئىگىلىرىنى ھۆرمەتلە ؛<br /> ئوغلۇم پەزىلەت ئىگىسى بولاي دېسەڭ ، يالغان سۆزلىمە ، سەمىمىي ، راستچىل بول ، غەيۋەتخورلۇق ، ھەسەتخورلۇقتىن يىراقتۇر ، ئەخمەق ۋە نادانلار بىلەن دوستلاشما .<br />كۆڭلى ‏- كۆكسىڭنى كەڭ تۇت ، ئىككى يۈزلىمە ، مەۋقەسىز كىشىلەر بىلەن ھەمسۆھبەت ، ھەمداستىخان بولما ، ھاجەتمەنلەرگە قولۇڭدىن كېلىشىچە ياخشىلىق قىل ، ئەتراپىڭدىكىلەرگە قارا سانىما . ئادىمىيلىكىم جۇلاپ تۇرسۇن دېسەڭ ، تىلىڭ بىلەن دىلىڭ بىردەك بولسۇن ، ئۇنداق بولمايدىكەن ھەر قانداق ئىشتا مەغلۇپ بولىسەن . <br /> ئادىمىيلىكنىڭ قىممىتىمنى ساقلايمەن دەيدىكەنسەن ، ئۆزۈڭگە ماس كەلمىگەننى باشقىلارغا زورلىما ، ئۆزۈڭدىن تۆۋەنلەرنىڭ ئالدىدا گىدىيىپ، ئۆزۈڭدىن يۇقىرىلارغا يېلىنما .<br />يوللۇق بولساڭ ھۆرمەت تاپىسەن ، يولسىز بولساڭ لەنەتكە قالىسەن .<br />ئوغلۇم قەلبىڭ گۈزەل بولسۇن ، شۇ چاغدىلائىش - ھەرىكتىنىڭ تەرتىپلىك ، باسقان قەدەملىرىڭ ئۇتۇقلۇق بولىدۇ . <br /> باشقىلارنىڭ مېھرى - مۇھەببىتىگە ئېرىشىمەن دەيدىكەنسەن ، كۈچلۈك مېھرى - مۇھەببىتىڭ ئارقىلىق باشقىلارغا مېھرىبانلىق ئاتا قىل .<br /> سەن ئۆزۈڭنىڭ ئالدىدىكىنى تونۇپ يېتەلىسەڭ ، خەلقىڭنىڭ ئالدىدىكى مەسئۇلىيىتڭنى ، مەجبۇرىيتىڭنى ھېس قىلالايسەن .<br /> باشقىلار بىلەن ئازارلىشىپ قالغاندا ، سەۋەنلىكنى باشقىلاردىنلا ئەمەس ئۆزۈڭدىنمۇ ئىزدە .<br /> ئۆزۈڭ قىلغان ئىشقا ئۆزۈڭ مەسئۇل بول ، مەسئۇلىيەتتىن قاچما ، ئۆزۈڭنى دالدىغا ئالما ، بۇنىڭ ئەكسىچە قىلساڭ ئەركەكلىككە داغ چۈشۈرۈپ قويىسەن .<br /> ئۆزلۈكىدىن يىراقلاپ كەتكەنلەر خار- زەبۇنلۇق پاتقىقىغا كۈندىن - كۈنگە چوڭقۇرلاپ پېتىۋىرىدۇ . <br />ئوغلۇم ئاڭلا ، ئەخلاقتىن ئايرىلغان ئادەم ئەڭ بەخىتسىز ، ئەڭ شەرمەندە ئادەمدۇر . ئەخلاقى بۇزۇلغانلارنىڭ ئادىمىيىلىك ئېكولوگىيىسى ۋەيراندۇر .<br /> ھاياتىم مەنا تاپسۇن دېسەڭ ، ئۆتۈپ كەتكەن تۈنۈگۈنۈڭگە ئۆكۈنمەي ، بۈگۈنۈڭنى قەدىرلە ؛<br /> ئوغلۇم ، ئېسىڭدە بولسۇن ، باشقىلاردىن ئەيب ئىزدەش ئادىمىيلىككە قىلىنغان ھاقارەتتۇر ؛<br /> قەلب ئەينىكىنى توپا- چاڭ باسقانلارنىڭ ، دىلىنى تۇزكورلۇق قاپلاپ كېتىدۇ . <br /> ئوغلۇم ھاياتنىڭ ھەقىقىي مەنىسى ۋاقىتتىن ئۈنۈملۈك پايدىلىنىشتا ؛ ھەقىقىي بىلىم ساڭا ئەقىل - پاراسەت ، ھۇشيارلىق ئاتا قىلىدۇ .<br /> ھۆرمەت قىلساڭ ، ھۆرمەت تاپارسەن ؛<br /> دۇنيانىڭ ھاۋايى - ھەۋەسلىرىگە ، بايلىقلىرىغا ئەسىر بولغۇچىنىڭ ھاياتى بىمەنلىك ئىچىدە ئۆتىدۇ ؛<br /> كۆڭلى ھەسەتكە تولغان ، دىلى ناپاك كىشىنىڭ قەلبىدە زۇلمەت ھۇۋلايدۇ . <br /> سەندە قىلماقچى بولغان ئىشىڭغا نىسبەتەن كۈچلۈك ھەۋەس ، ئوتتەك قىزغىنلىق بولمىسا نەتىجە قازىنالمايسەن ؛<br /> ئەس - ھوشۇڭنى قۇرۇق خىياللارنىڭ ئىسكەنجىسىگە تاشلاپ بەرسەڭ بىر ئۆمۈر پۇشايمان ۋە پەرىشانلىق ئىچىدە ئۆتىسەن ؛<br /> نادان بىلەن دوستلاشقىنىڭ ، قاراقچى بىلەن دوستلاشقىنىڭ ؛<br /> ئوغلۇم كۆپ سۆزلىمە ، دانالارنىڭ مۇنۇ سۆزلىرىنى مەڭگۈ ئېسىڭدە ساقلا : " سۆز كۆپەيسە ، مەقسەت يوقىلىدۇ ."<br /> سۆيۈلۈشكە ئېرىشىمەن دەيدىكەنسەن ، ئەدەب بىلەن قەلبىڭنى نۇرلاندۇر ، باشقىلارغا ھەقىقىي سۆيگۈ ئاتا قىل .<br /> ئوغلۇم ، سەن ئوڭۇشسىزلىققا يولۇققان چېغىڭدا باشقىلاردىن ئۈمىد كۈتمە ، ياردەم تىلىمە ، ھەر قانداق بىرىگە تايانما ، پەقەت ئۆزۈڭگىلا تايان ، چۈنكى سەن ئۆزۈڭنىڭ ئەڭ كۈچلۈك قۇتقۇزغۇچىسى ؛ كۆڭلۈڭنى كەڭرى تۇت ، ھەسەتخور بولما ، ئىش - ھەرىكەتتە ئادىل بول ، ياخشى ئىش قىلىشنى مەسئۇلىيەت ، مەجبۇرىيەت دەپ بىل ، شۇنداق قىلساڭلا ، قەيەردە بولمىغىن خەلقنىڭ ھۆرمىتىگە ئېرىشەلەيسەن ؛<br /> ئوغلۇم ، پۇرسەتنى ئۆزۈڭ يارات ، باشقىلارنىڭ يارىتىپ بېرىشنى كۈتمە ؛<br /> ھېسىياتىڭ ئەقلىڭنى بېسىۋالسا ، ئىشلىرىڭ ئىلگىرى باسماي ، كۈنلىرىڭ پۇشايمان ئىچىدە ئۆتىدۇ ؛<br /> ئوغلۇم ، نەتىجىگە ئېرىشىمەن دەيدىكەنسەن ، ئەستايىدىللىقنى مەڭگۈلۈك ھەمراھ قىل ؛<br /> ئىشلىرىم ئوڭ بولسۇن دېسەڭ ، نىيىتىڭ ئوڭ بولسۇن ؛<br /> ئاڭلا ، ئوغلۇم روھنى پاكىز تۇتقان كىشىنىڭ ئەخلاقى گۈزەل ، ئىش - ھەرىكەتلىرى نەتىجىلىك بولىدۇ ؛<br /> ئوغلۇم ، ئادەم ئۈچۈن دۇنيادا خەلقنىڭ ئىشەنچىسىگە ئېرىشىش ، موھتاجلىقتا قالغانلارنىڭ ھاجىتىدىن چىقىشتىنمۇ ئارتۇق بەخت بولمايدۇ .<br /> ئەخلاقنى ئۆزۈڭگە دوست تۇت ، ئادىمىيلىك قىممىتىڭ نۇرلىنىپ ، ئىززەت - ھۆرمىتىڭ ئاشىدۇ . باغرىڭنى كەڭ، كۆڭلۈڭنى ساپ ، ئېتىقادىڭنى پاكىز تۇت ، باشقىلارنىڭ ئىشەنچىسىگە ئېرىشىسەن ، كۈنلىرىڭ سۆيۈش، سۆيۈلۈش ئىچىدە مەنلىك ئۆتىدۇ .<br /> ناداننى ئۆيۈڭگە باشلىغىنىڭ قاراقچىنى ئۆيۈڭگە باشلىغىنىڭ ؛<br /> دوستۇم مېنى سۆيسۈن دېسەڭ ، ئۇنى ئۆزى سۆيگەندەك سۆي؛ دوستۇم ماڭا ئىشەنسۇن دېسەڭ ، ئۇنىڭغا ئۆزۈڭگە ئىشەنگەندەك ئىشەن .<br />ئوغلۇم ئېسىڭدە تۇت ، دوستۇم كۆپ بولسۇن دېسەڭ كىبىر ، تەمەننادىن نېرى تۇر .<br /> دۇنيادا ساپ دىل ، كەڭ قۇرساق ، ئاق كۆڭۈل ، ئېتىقادلىق كىشىدىن ياخشى كىشى تېپىلماس .</font></p><p><font color=#0000ff size=5></font></p><p><font color=#0000ff size=5> <font color=#cc99ff>مەنبە : شىنجاڭ ياشلىرى ژۇرنىلى </font></font></p>				<p class="author">
					<strong>zulal</strong>
				يوللانغان ۋاقتى 2010-9-15 18:51:40	</p>
			<h3></h3>
		<p>ئوغلۇم - قىزىم ، ئاڭلا ، ئېسىڭدە ساقلا ! </p><p>مەنمۇ ئاڭلاي ، ئېسىمدە ساقلاي !</p>			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish37419.html" target="_blank"><strong>ئوغلۇم ئاڭلا ، ئېسىڭدە ساقلا</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X3.2 Archiver</a></strong>(<a title="ULP:20141102 by Nurqut Team" target="_blank" href="./www.nurqut.net">NurQut Team</a>)   © 2001-2013 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
