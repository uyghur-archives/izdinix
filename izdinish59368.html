<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>ئۇيغۇر خەلق ماقال-تەمسىللىرى ۋە ئۇنىڭ يەشمىسى (1)</title>
<link href="./izdinish59368.html" rel="canonical" />
<meta name="keywords" content="ئۇيغۇر خەلق ماقال-تەمسىللىرى ۋە ئۇنىڭ يەشمىسى (1) ئىزدىنىش تور بېكىتى" />
<meta name="description" content="ئۇيغۇر خەلق ماقال-تەمسىللىرى ۋە ئۇنىڭ يەشمىسى (1) ئىزدىنىش تور بېكىتى ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-168.html">خەلق ئېغىز ئەدەبىياتى</a> › ئۇيغۇر خەلق ماقال-تەمسىللىرى ۋە ئۇنىڭ يەشمىسى (1)</div>

<div id="content">
			<p class="author">
					<strong>aLKaMaL1</strong>
				يوللانغان ۋاقتى 2014-8-5 22:25:19	</p>
			<h3>ئۇيغۇر خەلق ماقال-تەمسىللىرى ۋە ئۇنىڭ يەشمىسى (1)</h3>
		          ئەسسالامۇ ئەلەيكۇم دوستلار ھەممىمىز ئىزدىنىشتىن ئىبارەت بۇ مۇنازىرە مۇنبىرىدە، بىر بىرىمىزنىڭ تىما-ئىنكاسلىرىمىز ئۈستىدە مۇنازىرە ئىلىپ بىرىۋاتىمىز.ئەلۋەتتە، بۇ مۇنازىرە سۇپىسى بولغىنى ئۈچۈن، مۇنازىرە جەريانىدا ئاتا بوۋىمىز قالدۇرۇپ كەتكەن، قىممەتلىك، مەنىسى چوڭقۇرماقالە-تەمسىللەرنى دەلىل كەلتۈرۈشتىن ئۆزىمىزنى قاچۇرالمايمىز، بەزىلىرىمىز ئۆزىمىز دەلىل كەلتۈرگەن شۇ ئاتىلار ھىكىمىتىنىڭمەنىسىنىمۇ ئىيتىپ بىرەلمەسلىكىمىز مۇمكىن، شۇڭا مەن بۈگۈن، ئۆزۈم ياقتۇرۇپ ئوقۇپ كىلىۋاتقان،<ئۇيغۇر خەلىق ماقال-تەمسىللىرىۋە ئۇنىڭ مەنىسى> دىگەن، شۇ ئاتىلار سۆزىنىڭ مەنىسى چۈشەندۈرۈلگەن كىتاپتىن، ئازراق ئۈزۈندىلەر تەييارلىغانىدىم، ياقتۇرغايسىلەر.<br />
 <br />
<br />
بىرىنجى بۆلەك <br />
<br />
<br />
<ۋەتەن، ئەل-يۇرىت ھەققىدە><br />
<br />
 <br />
(1)ئانا يۇرتۇڭ ئامان بولسا، رەڭگىرويىڭ سامان بولماس.<br />
 مەنىسى: بۇ، ۋەتەندە تىنىچ-ئىتىپاقلىق مۇھىتى بولغاندىلا كىشىلەر شاد-خۇرام، بەخىتلىك تۇرمۇش شارائىتىغا ئىرىشەلەيدۇ، دىگەن مەنىنى بىلدۈرىدۇ.<br />
 <br />
(2)ئەل بار يەردە ئەر بار <br />
مەنىسى: بۇ، خەلىق ئارىسىدىن نى-نى ئالىيجاناپ، پەزىلەتلىك، قەيسەر، باتۇر ئادەملەر چىقىدۇ، دىگەن مەنىنى بىلدۈردۇ.<br />
 <br />
(3)ئەل بىلەن ئۆلۈم بەجايىكى توي<br />
 مەنىسى: بۇ، ھەر ۋاقىت ھەممە ئىشتا ئاممىدىن ئايرىلماي، جاپادىمۇ، راھەتتىمۇ جامائەت بىلەن بىللە بولۇش لازىم، دىگەن مەنىنى بىلدۈردۇ.<br />
 <br />
(4)ئەل قوزغالسا تەخىت قوزغىلار<br />
 مەنىسى: بۇ، قەيەردە زۇلۇم كۆپەيسە، شۇ يەردە قارشىلىق كۈچىيدۇ، خەلىق ئىتىپاقلىشىپ، بىر نىيەتكە كىلىپ كۆرەش قىلسا، مۇقەرەر ھالدا غەلبە قىلىدۇ، دىگەن مەنىنىبىلدۈردۇ.<br />
 <br />
(5)ئەلگە باققان خار بولماس<br />
 مەنىسى: بۇ، ھەر كىم يۇرتىنى، خەلىقىنى سۆيۈپ، بارلىقىنى خەلىقىگە بىغىشلاپ، ئىتىپاقلىقنى قوغدىغاندىلا ئىززەت-ھۆرمەتكە ئىرىشىپ، قەدىر-قىممىتى بىلەن ياشايدۇ، دىگەن مەنىنى بىلدۈردۇ.<br />
 <br />
(6)ئەل ئىچى ئالتۇن بۆشۈك<br />
 مەنىسى: بۇ، خەلىقنىڭ ھىممىتى، مىھرى-شەپقىتى زور بايلىق، خەلىق دوستقا، سەمىمى، ئاقكۆڭۈل ئادەمگە قوينىنى كەڭ ئىچىپ، ئىللىقلىق ئاتا قىلىدۇ، غەمخورلۇقنى ئايىمايدۇ، دىگەن مەنىنى بىلدۈردۇ.<br />
 <br />
(7)ئەل رەھمىتى خۇدا رەھمىتى<br />
 مەنىسى: بۇ، ھەر قاچان خەلىقنىڭ، جامائەتنىڭ ئارزۇ-ئۈمۈدى، رازىلىقى بىلەن قىلغان ئىش ئاللانىڭ رازىلىقى، رەھمىتىگە سازاۋەر بولىدۇ، دىگەن مەنىنى بىلدۈردۇ.<br />
 <br />
(8)ئەل سۆيمىگەن ئەر- مىۋىسىز دەرەخ<br />
 مەنىسى: بۇ، خەلىقتىن يۈز ئۆرىگەن، زىيان سالغان ئىنسانى قەدىر-قىممىتىدىن مەھرۇم قىلىپ، خۇددى مىۋىسى يوق قۇرۇپ قالغان دەرەختەك ئاقىۋەتكە قالىدۇ، دىگەنمەنىنى بىلدۈرىدۇ.<br />
 <br />
(9)ئەل قايان، سەن شۇيان<br />
 مەنىسى: بۇ،ھەر قانداق كلىشى تۇرمۇشتا جاپادىمۇ، راھەتتىمۇ ئامما بىلەن بىرگە بولۇپ، ئاممىنىڭ رايى بويىچە ئىش قىلىپ، ئاممىدىن ئايرىلماسلىق دىگەن مەنىنى بىلدۈردۇ<br />
 <br />
(10)ئەل ھىممىتى دەريا<br />
 مەنىسى: بۇ، خەلىقنىڭ دوستقا ۋە ئاق كۆڭۈل، سەمىمى كىشىلەرگە نىسبەتەن قوينى كەڭ، مىھرى-شەپقىتى چەكسىز، مەرھىمىتى، ياخشىلىقى، ياردىمى ھىساپسىز ئىكەنلىكىنى، بىلدۈردۇ.<br />
 <br />
(11)پادىشاھلىق ئەل بىلەن، تۆمۈرچىلىك يەل بىلەن<br />
 مەنىسى: بۇ، ھەر قانداق باشلىق، رەھبەر ئاممىغا تايىنىش، ئاممىغا كۆيىنىش بىلەن قۇدرەت تاپىدۇ، ھۈنەرۋەن ھۈنىرىگە تايىنپ داڭ چىقىرىدۇ، دىگەن مەنىنى بىلدۈردۇ.<br />
 <br />
(12)تۇغۇلغان يەرنىڭ تىشى گۆھەر، سۈيى كەۋسەر<br />
 مەنىسى: بۇ، ھەر كىمنىڭ قەدىر- قىممىتى، ئىززەت-ئابرۇيى تۇغۇلۇپ ئۆسكەن يۇرتىدا، ئۆز ۋەتىنىدە بولىدىغانلىقىنى بىلدۈردۇ.<br />
 <br />
(13)كىشىنىڭ يۇرتىدا سۇلتان بولغۇچە، ئۆز يۇرتۇڭدا ئۇلتان بول<br />
 مەنىسى: بۇ، ھەر كىم ئۈچۈن تۇغۇلۇپ ئۆسكەن يۇرت-ۋەتىنى ھەممىدىن ئەزىز، مۇقەددەس، ئىكەنلىكىنى بىلدۈردۇ.<br />
 <br />
(14)خەلىقنى ئالدايمەن دىگىنىڭ، ئۆزۈڭنى ئالدىغىنىڭ<br />
 مەنىسى: بۇ، تۇرمۇشتا ساختىپەزلىك قىلماي، سەمىمى، ئاق كۆڭۈل بولۇش، سودا- سىتىقتا ئادىل، گەپ-سۆزدە راستچىل بولۇش كىرەكلىكىنى بىلدۈردۇ.<br />
 <br />
(15)خەلىق ئىيتماس، ئىيتسا خاتا ئىيتماس<br />
 مەنىسى: بۇ، توغرا ئىش ياكى سۆز-ھەركەتكە ئامما قارشى چىقمايدۇ، ناتوغرا ئىشلارغا قارشى تۇرۇپ، نارازىلىقىنى ئىپادىلىسە خاتا بولمايدۇ، دىگەن مەنىنى بىلدۈردۇ.<br />
 <br />
(16)خەلىق ياقتۇرغان چىراغنى پۈۋلىگەننڭ ساقىلى كۆيەر<br />
 مەنىسى: بۇ، خەلىق رايىغا قارشى ئىش تۇتقانلار ئاخىرى ھالاكەتكە يۈز تۇتۇپ ئۆز بىشىنى يەييدۇ، دىگەن مەنىنى بىلدۈردۇ.<br />
 <br />
(17)دەريادىكى بىلىقنىڭ باھاسى يوق<br />
 مەنىسى: بۇ، ھەر ئادەم ياكى نەرسىنىڭ قەدىر-قىممىتى ئۆزى ۋۇجۇتقا كەلگەن ۋە ياشىغان يۇت-ماكاندا ۋە ۋەتىنىدە ئىپادىلىنىدىغانلىقىنى بىلدۈردۇ.<br />
 <br />
(18)دىلى ئوچۇقنىڭ قولى ئوچۇق، ئەل سۆيگەننىڭ يولى <ئوچۇق><br />
 مەنىسى: بۇ، كۆڭلى يۇمشاق، رەھىمدىل ئادەم باشقىلاردىن ھىچنىمىسىنى ئايىمايدىغان، مەرد-سىخى بولىدىغانلىقىنى، يۇرتىنى، خەلىقىنى قەدىرلەيدىغان، ئىسىل پەزىلەتلىك<br />
 ئادەمنىڭ ئىشلىرىنىڭ ئوڭۇشلۇق يۈرىشىدىغانلىقىنى بىلدۈردۇ.<br />
 <br />
مەنبە: ئۇيغۇر خەلىق ماقال تەمسىللىرى ۋە ئۇنىڭ يەشمىسى دىگەن كىتاپتىن ئالدىم.<br />
 <br />
			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish59368.html" target="_blank"><strong>ئۇيغۇر خەلق ماقال-تەمسىللىرى ۋە ئۇنىڭ يەشمىسى (1)</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
