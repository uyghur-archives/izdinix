<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>جۇڭگو مائارىپى-ئىزدىنىش تورى</title>
<link href="./izdinish56455.html" rel="canonical" />
<meta name="keywords" content="ئىزدىنىش تورى  جۇڭگو مائارىپى" />
<meta name="description" content="ئىزدىنىش تورى  جۇڭگو مائارىپى ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-93.html">پەرزەنت تەربىيىسى</a> › جۇڭگو مائارىپى</div>

<div id="content">
			<p class="author">
					<strong>tawpik</strong>
				يوللانغان ۋاقتى 2013-12-28 09:40:11	</p>
			<h3>جۇڭگو مائارىپى</h3>
		             جۇڭگو مائارىپى<br />
                                    <br />
<br />
<br />
تولۇق ئوتتۇرىنىڭ 2-يىللىقىدا ئوقۇۋاتقان نەۋرە ئىنىم   بىر قېتىملىق تارىخ ئىمتىھانىدا مۇنداق سۇئالغا دۇچ كەپتۇ : «چىڭگىزخاننىڭ ئورۇن باسارى ئوگىداي مىلادىيىنىڭ نەچچىنچى يىلى ۋاپات بولغان ؟ كېڭەيمىچىلىك قىلىپ نەلەرگىچە بارغان ؟ » نەۋرە ئىنىم جاۋابىنى دەپ بېرەلمەپتۇ ، مەن ئۇنىڭغا ياردەملىشىپ ماتېرىيال ئىزدىگەچكە بۇ ئىش ھېلىغىچە ئىسمىدە قاپتۇ ، ئۇ كېڭەيمىچىلىك قىلىپ ۋىنگىرىيە ئەتراپىغىچە بارغان.<br />
<br />
كېيىن تاسادىپىي بىر پۇرسەتتە مەن ئامېرىكىنىڭ دۇنيا تارىخى ئىمتىھانىدا مۇشۇنىڭغا ئوخشاش بىر سوئالنىڭ ئېلىنغانلىقىنى ئۇچراتتىم .<br />
<br />
ئۇ سۇئالنىڭ شەكلى مۇنداق ئىدى : چىڭگىزخاننىڭ ئورۇن باسارى ئوگىداي ئەگەر ئۆلمىگەن بولسا ، ياۋروپادا قانداق ئۆزگىرىشلەر بولغان بولاتتى ؟ ئىقتىساد ، سىياسەت ۋە ئىجتىمائىي مۇھىت قاتارلىق 3 تەرەپتىن تەھلىل قىلىڭ.<br />
<br />
بىر ئوقۇغۇچى مۇنداق دەپ جاۋاب يىزىپتۇ:<br />
<br />
ئەگەردە بۇ داڭلىق موڭغۇل سەركەردە ئۆلمىگەن بولسا ، ئۇنداقتا قورقۇنچىلىق بولغان چۇما كېسىلى ياۋروپاغا تارقالمىغان بولاتتى ، كېيىن بىلدۇقكى بۇ چاشقان ئارقىلىق تارقالغان بىر كېسەل بولۇپ ، بىراق 600 يىل بۇرۇن ، چۇما ياۋروپاغا يامرىغان ۋاقىتتا كىممۇ چۇمادىن قىچىپ قۇتۇلالىغان دەيسىز.<br />
<br />
ئەگەر چۇما كېسىلى بولمىغان بولسا پوپ بىلەن مۇناخمۇ ئۆلمىگەن بولاتتى ، ئۇلار ئۆلمىگەن بولسا خۇدانىڭ مەۋجۇتلۇقىدىن گۇمانلانمىغان بولاتتۇق ، ئەگەر خۇدانىڭ مەۋجۇتلۇقىدىن گۇمانلانمىغان بولساق ، ئىتالىيەدە فلورېسدا ئەدەبىيات –سەنئەتنىڭ قايتا گۈللىنىشى بولمىغان بولاتتى .<br />
<br />
ئەگەر ئەدەبىيات-سەنئەتنىڭ قايتا گۈللىنىشى بولمىغان بولسا ، ئىسپانىيە ۋە جەنۇبىي ياۋروپا كۈچلىنىپ كەتمەس ئىدى ، ئىسپانىيىنىڭ دېڭىز قاتنىشى بارلىققا كەلمىگەن بولاتتى . ئەگەر ئىسپانىيە ، ئىتالىيە كۈچلەنمىگەن بولسا ئانگلوساكسونلار 200 يىل بۇرۇنلا كۈچلىنەتتى ، گېرمانلار پۈتۈن ياۋروپانى تىزگىنلەپ ، ئاۋسترو-ۋېنگرىيانلار مەۋجۇت بولمىغان بولاتتى.<br />
<br />
مۇئەللىم كۆرۈپلا :«ياخشى ، تەھلىل توغرا بوپتۇ » دەپ ، ئا دەپ باھا بەرگەن(يۇقىرى باھا) . ئەمەلىيەتتە بۇ خىل سۇئالنىڭ مۇقىم جاۋابى يوق ، ئوقۇغۇچىلارنىڭ تەپەككۇرىمۇ ھەرخىل بولغان .<br />
<br />
ئۇزاق ئۆتمەيلا مەن ياپونىيەگە باردىم. ياپۇنىيە ۋە جۇڭگو تارىخىدا ئوخشىماسلىقلار بەكلا كۆپ بولغاچقا ، مەن ياپونىيىدە تولۇق ئوتتۇرا مەكتەپلەرنىڭ دەرسلىك ماتېرىيالغا ئالاھىدە دىققەت قىلدىم.<br />
<br />
ياپونىيىدە ئوقۇتقۇچى ئوقۇغۇچىلارغا مۇنداق بىر سۇئالنى سورىدى :ياپۇنىيە جۇڭگو بىلەن 100 يىلدا بىر قېتىم ئۇرۇشۇپ تۇرىدۇ ، 19- ئەسىردە ياپۇنىيە چىڭ سۇلالىسى ھۆكۈمىتى بىلەن ئۇرۇشتى (بىز بۇنى جىياۋۇ يىلىدىكى ئۇرۇش دەپ ئاتايمىز) ، 20-ئەسىردە جۇڭگو –ياپۇنىيە ئۇرۇشى( جۇڭگو بۇنى «ياپون باسقۇنچىلىرىغا قارشى ئۇرۇش»دەيدۇ) پارتىلىدى ، ئەگەر 21-ئەسىردە ياپۇنىيە يەنە بىر قېتىم جۇڭگو بىلەن  ئۇرۇشماقچى بولسا ، سىزنىڭچە قايسى مەزگىلگە توغرا كېلەر؟ يېقىنقى ۋە يىراقتىكى سەۋەبىنى چۈشەندۈرۈڭ. ئەگەر ياپۇنىيە يەڭسە ، قايسى تەرەپلەردىن يىڭىدۇ؟يېڭىلسىچۇ؟سەۋەبىنى تەھلىل قىلىڭ.<br />
<br />
بۇ سۇئالغا نىسبەتەن بىر ئوتتۇرا مەكتەپ ئوقۇغۇچىسى مۇنداق تەھلىل ئېلىپ بارغان.<br />
<br />
«بىز جۇڭگو بىلەن بەلكىم تەيۋەن ۋەتەن قوينىغا قايتىپ كەلگەندە ئۇرۇش قىلىشىمىز مۇمكىن. ئەگەر تەيۋەن جۇڭگو قوينىغا قايتىپ كەلسە ، جۇڭگو تەرەپ جىلىڭ ۋە گاۋشيۇڭدىن ئىبارەت ئىككى پورتنى ئېتىۋالىدۇ، تەيۋەن دېڭىز بوغۇزى جۇڭگونىڭ ئىچكى بوغۇزى بولۇپ قالىدۇ، بىزنىڭ نېفىت تونىلىمىز جىلۇڭ ۋە گاۋشىيۇڭنىڭ ئوڭ تەرىپىدە ، بۇنداق بولغاندا ياپونىيىنىڭ نېفىتقا سالغان كاپىتالى ئارتىپ كېتىدۇ .<br />
<br />
بىزنىڭ نېفىتىمىز بوس قولتىقىدىن چىقىپ ھىندى ئوكياندىن ئۆتۈپ ، مالىيۇجىيا دېڭىز بوغۇزىدىن ئۆتۈپ ، جۇڭگو خەينەندە قۇرۇقلۇققا چىقىدۇ ، ئاندىن تەيۋەن بوغۇزىدىن دۇڭخەي دېڭىزى ئارقىلىق ياپون دېڭىزىغا بارىدۇ، بۇ ياپۇنىيە نېفىتىنىڭ ھاياتلىق سىزىقى، جۇڭگو ھۆكۈمىتى تەيۋەن بوغۇزىنى ئېتىۋالسا ، بىزنىڭ ماللىرىمىز شۇ يەردىن ئۆتىدىغان تۇرسا ،ئەگەردە بىزنىڭ ئاساسىي دېڭىز ئارمىيىمىز ۋە قوغلىغۇچى قىسمىمىز ھەرىكەتكە كەلسە ، جۇڭگو دېڭىز ئارمىيىسى ياپونىيىنىڭ ئەسكەر چىقارغانلىقىنى كۆرۈپ ، دېڭىز ئارمىيىسىنى ئىشقا سالىدۇ –دە، بىر مەيدان ئۇرۇش باشلىنىدۇ.<br />
<br />
قىياسقا ئاساسەن ،تەخمىنەن 2015-يىلدىن 2020-يىلغىچە بولغان ۋاقىتتا بۇ ئۇرۇش بەلكىم پارتىلىشى مۇمكىن. شۇڭلاشقا ، بىز ئۇلار بىلەن ئۇرۇش قىلىشقا تەييار تۇرىشىمىز لازىم».<br />
<br />
مەن يەنە باشقا ئوقۇغۇچىلارنىڭ قىلغان تەھلىلىنىمۇ كۆرۈپ باقتىم ، ھەممىسى دېگۈدەك ياپۇنىيە بىلەن جۇڭگو ئوتتۇرىسىدىكى سۈركىلىشنى دۇڭخەي دېڭىزى،تەيۋەن بوغۇزىدىن باشلىنىدۇ ، ۋاقتى تەخمىنەن 2015-يىلدىن  2020-يىلغىچە بولغان ۋاقىت دەپتۇ.<br />
<br />
بىزگە نىسبەتەن بۇنداق تېما ۋە جاۋاب ھەقىقەتەن ئىنتايىن قورقۇنچىلىق.بىز سىياسىي جەھەتتىكى سۇئاللارنى كۆرۈپ باقىدىغان بولساق ، بىزنىڭ تارىخ مائارىپىمىزدا ھەقىقەتەن مەسلە بارلىقىنى بايقايمىز . دەرسلىك كىتاپنى ۋاراقلىغىنىمىزدا، چىقىرىلغان سوئال مۇنداق :جىياۋۇ يىلىدىكى ئۇرۇش قايسى يىلى پارتىلىغان ؟ قايسى شەرتنامە ئىمزالانغان ؟ قانچىلىك يەر بېسىۋىلىنغان؟ قانچىلىك كۈمۈش تۆلەم تۆلەنگەن؟<br />
<br />
ھەربىر ئوقۇغۇچى تىرىشىپ جاۋاب يازىدۇ. نەتىجىدە بىز ئەتىدىن –كەچكىچە تەتقىق قىلىدىغىنىمىز« قايسى ۋاقىتتا لىياۋدۇڭ يىرىم ئارىلىنى بېسىۋالغان، قايسى ۋاقىتتا تەيۋەن ۋە پىڭخۇ تىزما ئاراللىرىنى تارتقۇزۇپ قويغان ، 200 مىڭ سەر كۈمۈش تۆلەم تۆلىگەن ،1894-يىلى جىياۋۇ ئۇرۇشى پارتىلىغان ، 1895-يىلى ماگۈەن شەرتنامىسى ئىمزالانغان » دېگەندەكلەرنى يادلاپ سۇ قىلىۋېتىمىز . ھەممىسى بىر توپ ئادەمنى بىزار قىلىدىغان سانلار.<br />
<br />
ئۇنداقتا نېمە بوپتۇ ؟تۆلەمنىمۇ تۆلەپتۇ ئەنە ، كۈمۈشنىمۇ بەردى ، بۇ يەردە ئەڭ مۇھىم بولغىنى يەنىلا كەلگۈسىدە نېمە بولا دېگەن مەسلە تۇرسا .<br />
<br />
باشقىلار ئىقتىدار يېتىلدۈرۈشنى ئالدىنقى ئورۇنغا قويۇۋاتسا ، بىز تېخى ئۆتمۈشنى ئەسلەپ ئولتۇرۇپتىمىز. بۇ بىزنىڭ زېھنىمىزنى چېچىشىمىزغا ئەرزىمدۇ؟<br />
<br />
باشقىلارنىڭ مائارىپىغا قاراپ باقايلى، ئۆزىمىزنىڭكىنىمۇ ھەم كۆرۈپ باقايلى.<br />
<br />
ھەدەم بالىسىنىڭ ئائىلە باشلىقلىرى يىغىنىغا قاتنىشىپ  قايتىشىدا بالىسىنىڭ ئىككى ئىمتىھان قەغىزىنى ياندۇرۇپ كەپتۇ. مەن بۇنىڭغا قىزىقتىم-دە ، قارىسام باشلانغۇچنىڭ ئىمتىھان قەغىزى ئىكەن ، كۆرۈپ چۆچۈپ  كەتتىم. «بۇ زادى قانداق مائارىپ بوپكەتتى دەيمەن، مۇشۇنداق مائارىپتا ئۈمىد باردىمۇ؟»<br />
<br />
نەۋرە ئىنىم  مۇشۇ شەھەردىكى بىر باشلانغۇچ مەكتەپتە ئوقۇيدۇ ، ئىمتىھان قەغىزىدە تۆۋەندىكىدەك بىر قانچە سوئال باركەن.<br />
<br />
«ئەتىيازنىڭ بىر ئاخشىمى ، يۇرتىدىن ئايرىلغىنىغا خېلى بولغان بىر ئادەم، ئاسماندىكى ئورغاق ئايغا قاراپ ئىختىيارسىز ئۆزىنىڭ يىراقتىكى يۇرتىنى ئەسلەپ قاپتۇ، شۇنىڭ بىلەن بىر شېئىر يادىغا يېتىپ ئوقۇپتۇ، سىزنىڭچە بۇ شېئىر بولسا( ) ،( )<br />
<br />
نەۋرە ئىنىم:« ئاسمانغا قاراپ ئاينى كۆرۈپ ، پەسكە قاراپ يۇرتنى سېغىنىش»دەپ جاۋاب يىزىپتۇ. بىراق ئارقىسىغا چوڭ قىلىپ خاتا بەلگىسىنى ئۇرۋېتىپتۇ. مەن بۇنىڭدىن ئەجەبلەندىم.<br />
<br />
مىنىڭ ئويلىغىنىممۇ مۇشۇ جۈملە ئىدى ، شۇڭلاشقا قىزىقسىنىپ نەۋرە ئىنىمدىن بۇ جاۋاپنىڭ قەيېرى خاتا بولغانلىقىنى ، توغرا جاۋابىنىڭ نېمە ئىكەنلىكىنى سورىدىم. نەۋرە ئىنىم توغرا جاۋابىنىڭ «باھار شامىلى يېشىللىقنى ئېلىپ جىياڭنەنگە يېتىپ كەلدى ، يورۇق ئاي قاچانمۇ ماڭا تەلپۈنەر»دەپ  جاۋاب بەردى.<br />
<br />
ھەي  ، بۇ بەكمۇ غەلىتىلىك بولدى ، چۈنكى ئۇ باھار كىچىسى بولغاچقىلا ، باھار شامىلى بارمۇ؟؟؟ بۇ ئادەم يۇرتىنى سېغىندى دېدى ، ئەجەبا بۇ ئادەمنىڭ يۇرتى جىياڭنەننمىدۇ؟؟؟ شۇڭلاشقا باھار شامىلى يېشىللىقنى جىياڭنەنگە ئېلىپ كېلىش بىلەن بۇ پارچىنىڭ نېمە مۇناسىۋىتى؟ بېشىنى كۆتۈرۈپ ئاينى كۆرۈپ ، يۇرتىنى سېغىنغىنىنى توغرىمۇ دەيلى ، لېكىن بىر شەرقىي شىماللىق ئادەم ئەتىيازدا يۇرتىنى سېغىنسا ، باھار شامىلى يېشىللىقنى جىياڭنەنگە ئېلىپ كەلدى دىيىشكە بولامدۇ –يوق؟ يەنە دېگەندە ، يۇرتىنى سېغىنسا  ، مىڭ ئادەم مىڭ خىل شېئىر ئوقۇيدىغان تۇرسا ، ئەمدى بۇنىڭمۇ توغرا جاۋابى بار دەپ تۇرۋالساق قانداق بولا؟<br />
<br />
ئۇنىڭدىن كېيىن يادقا يېزىش دەرسى ، تېمىسى بولسا:«گۈيلىننىڭ تاغ-دەريالىرى» ، ئالدى بىلەن تۆۋەندىكى جۈملىنى يىزىش ، ئاخىرىدىن پۇتۈن بىر ئابزاسنى يادقا يېزىشنىڭ بىزگە نېمە پايدىسى بار؟ باشقىلارنىڭ ئەسىرىنى ئۆلۈك يادلىغاننىڭ نېمە پايدىسى بار دەيسىز؟<br />
<br />
يەنە بىر تېما بولسا : «ئالدىراش» دېگەن تېكىستتىن چىقىرىلغان بولۇپ، بۇ ھازىرقى زاماندىكى داڭلىق يازغۇچى جۇزىچىڭ ئەپەندىمنىڭ يازغان نەسىرى بولۇپ ، ئوقۇغۇچىلارنىڭ ھەممىسى بۇ نەسىرىنى ياخشى كۆرىدۇ ، شۇڭا سىز بۇ نەسىردىكى ئۆزىڭىزگە تەسىر قىلغان بىر جۈملىنى يېزىپ بېرىڭ  دېگەن سوئال ئىكەن.<br />
<br />
نەۋرە ئىنىم بۇنىڭغا : «ھەر بىر كۈنلىرىم تىۋىشسىز ، سايىسىز ئۆتۈپ كېتىۋاتىدۇ» دەپ يىزىپتۇ. لېكىن ئاخىرىغا چوڭ قىلىپ بىر خاتا بەلگىسى قۇيۇلۇپتۇ.<br />
<br />
ھەتتاكى بۇنىڭمۇ ئۆلچەملىك جاۋابى بار ئىكەن ، ئۆلچەملىك جاۋابىدا :«بىراق ، سەن ئەقىللىقسەن ، ماڭا دەپ بەرگىنە ،ب -ىزنىڭ كۈنىمىز نېمىشقا قايتىلانمايدۇ؟»دەپ يىزىلغان ئىكەن.<br />
<br />
بۇ تېخىمۇ ئەجەبلىنەرلىك ، بىر تېكىستتە ھەركىمنىڭ ياخشى كۆرىدىغان جۈملىسى ئوخشىمايدۇ ، ئەمدى بۇ يەردە ياخشى كۆرىدىغان جۈملىسى ئوخشاش بولسا بولامتى؟ نىمىشقا «ھەر بىر كۈنلىرىم تىۋىشسىز، سايىسىز ئۆتىۋاتىدۇ » دىگەننى ياخشى كۆرۈشكە بولمايدۇ؟ ئەجىبا ئۆلچەملىك جاۋابتىكى ئاشۇ جۈملىنى ياخشى كۆرۈش شەرتمىدى؟ مىنىڭچە بۇ سوئالنىڭ تېمىسىنى مۇنداق  ئۆزگەرتىش كېرەك : «سىز مۇئەللىم ئەڭ ياخشى كۆرىدىغان ، ئۇنىڭغا ئەڭ تەسىر قىلغان بىر جۈملىنى يېزىڭ» دەپ يازسا ئاندىن توغرا بولاركەندۇق.<br />
<br />
يەنە باشقا ئىمتىھان سوئاللىرىنى كۆرۈپ تېخىمۇ ھەيران قالدىم. مەسىلەن: «ئەرەب رەقىمى قايسى دۆلەتتە بارلىققا كەلگەن » دىگەندەك، نەۋرە ئىنىم بۇ سوئالغا جاۋاب بېرەلمەپتۇ، مەندىن سورىۋىدى ، مەنمۇ بىلمەيدىغانلىقىمنى ئېيتتىم، ئاخىرىدا توردىن ئىزدەپ ، ئۇنى قەدىمكى ھىندىئانلارنىڭ كەشپىياتى ئىكەنلىكىنى بىلدىم. ئەمدى :«سىز يەۋاتقان گۆش قايسى قوينىڭ گۆشى دەپ سورىمىغىنى قاپتۇ» دېدىم ئىچىمدە.<br />
<br />
ئەڭ ئاخىرقى سوئال مېنى تېخىمۇ ئۈمىدسىزلەندۈردى :«∏نىڭ مەنىسىنى ئېيتىپ بېرىڭ» . نەۋرە ئىنىم مۇنداق جاۋاب يېزىپتىكەن :« ∏ بولسا چەمبەر كونستانتى»بۇ جاۋابقا يەنىلا خاتا بەلگىسى ئۇرۇلغان بولۇپ ، مىنى تېخىمۇ ھەيران قىلدى. بۇ ۋاقىتتا مەن تەبىئىي پەن ئوقۇغان ئايالىمدىن بۇنىڭ جاۋابىنى سورىدىم . ئۇنىڭ جاۋابىمۇ جىيەنىمكىگە ئوخشاش  بولۇپ ، مەن تېخىمۇ ھەيرانلىقتا نەۋرە ئىنىمدىن يەنە ئۆلچەملىك جاۋابىنىڭ نېمىلىكىنى سورىدىم ،ئۇ ئازراق تېڭىرقىغان ھالدا ئۆلچەملىك جاۋاپنىڭ  ئېسىدە قالغىنىنى دەپ بەردى. ئۆلچەملىك جاۋابى :« ∏بولسا ماتېماتىكىلىق ۋە فىزىكىلىق مىقدار بولۇپ ، مۇقىم قىممەتكە ئىگە بىر تۇراقلىق سان .»<br />
<br />
سىزنىڭچە مۇشۇنداق مائارىپ زادى قانداق مائارىپ؟<br />
<br />
مەنبە: http://bbs.tianya.cn/post-free-3333878-1.shtml<br />
<br />
			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish56455.html" target="_blank"><strong>جۇڭگو مائارىپى</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
