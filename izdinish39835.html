
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>


<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>ئۆپكە – كاناي كېسەللىكلىرىگە كۆپ ئىشلىتىدىغان رېتسىپ تۈرى-ئىزدىنىش تورى</title>
<link href="./izdinish39835.html" rel="canonical" />
<meta name="keywords" content="ئىزدىنىش تورى  ئۆپكە – كاناي كېسەللىكلىرىگە كۆپ ئىشلىتىدىغان رېتسىپ تۈرى" />
<meta name="description" content="ئىزدىنىش تورى  ئۆپكە – كاناي كېسەللىكلىرىگە كۆپ ئىشلىتىدىغان رېتسىپ تۈرى ,ئىزدىنىش تور بېكىتى" />
<meta name="generator" content="Discuz! X3.2" />
<meta name="author" content="Discuz! Team and Comsenz UI Team" />
<meta name="copyright" content="2001-2013 Comsenz Inc." />
<style type="text/css">
	body {direction: rtl; font-family: Alpida Unicode System, UKIJ Tuz Tom, Microsoft Uighur, DejaVu Sans, Helvetica Neue, Segoe UI, Helvetica, Tahoma, Arial, sans-serif;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-85.html">ئۇيغۇر تىبابىتى</a> › ئۆپكە – كاناي كېسەللىكلىرىگە كۆپ ئىشلىتىدىغان رېتسىپ تۈرى</div>

<div id="content">
			<p class="author">
					<strong>tadubeg</strong>
				يوللانغان ۋاقتى 2011-1-30 10:35:02	</p>
			<h3>ئۆپكە  –  كاناي  كېسەللىكلىرىگە  كۆپ  ئىشلىتىدىغان  رېتسىپa</h3>
		ئۆپكە – كاناي كېسەللىكلىرىگە كۆپ ئىشلىتىدىغان رېتسىپ تۈرى <p></p><p>بۇ كېسەللىكلەرگە مەخسۇس ئىشلىتىدىغان ياسالما تۈرى لۇئۇق دەپ ئاتىلىدۇ.</p><p>لۇئۇقلار مەجۈناتلاردىن سۇيۇقراق، شەربەتتىن قۇيۇقراق بولغان شىرىلىك خېمىر دورا بولۇپ،ئۇنى يالاپ ئىستىمال قىلغانلىقى ۋە شۈمۈپ يېگەنلىكى ئۈچۈن لۇئۇق(يالانچۇق) دەپ نام بېرىلگەن.</p><p>لۇئۇقلار مەخسۇس نەپەس يوللىرى ۋە كۆكرەك قىسمىنىڭ كېسەللىكلىرىگە ئىشلىتىلىدۇ.</p><p>لۇئۇق تەييارلاشتا بىر قىسىم يەككە دورىلارنى قاينىتىپ سۈزۈۋالغاندىن كېيىن، ئۇنىڭ ئۈستىگە شېكەر سېلىپ قىيام قىلىنىدۇ. ئۈستىدىن يەنە ئازراق بىر قىسىم دورا تالقىنىنى ئارىلاشتۇرۇپ ياسىلىدۇ. لۇئۇقلارنى ياسىغان ھامان <span id=more-286></span>ئىشلىتىشكە بولىدۇ. باشقا خېمىر دورىلارغا ئوخشاش بىر مەزگىل تۇرغۇزۇپ ئىشلىتىش ھاجەتسىز. </p><p>قاچىلاش، ساقلاش ئۇسۇللىرى ۋە قۇۋۋىتىنىڭ تۇرۇش مۇددىتى باشقا مەجۈنات دورىلارغا ئوخشايدۇ. ئەمما پاتراق ئىشلىتىشنىڭ پايدىسى بار. چۈنكى جاراسىملار چۈشۈپ بۇزۇلۇش، قېتىپ قېلىش خەۋپى بار.</p><p>لۇئۇق تەييارلاشتا دىققەت قىلىدىغان ئىشلار:</p><p>بىرىنچى: لۇئۇق ياسالمىسىنىڭ قىيامى چىڭ بولۇشى كېرەك. </p><p>ئىككىنچى: بىيە ئۇرۇقى، ئىسپىغۇل لۇئابلىرىنى ئېلىشتا بىر ھەسسە دورىنى بەش ھەسسە قايناقسۇغا چىلاپ، لۇئابىنى سۈزۈۋېلىپ ئىشلىتىلىدۇ. ئىسپىغۇل سوقۇلمايدۇ. نۇسخىدا كۆرسىتىلگەن لۇئاب مىقدارى كەم بولۇپ قالماسلىقى كېرەك.</p><p>لوئۇقلاردىن ئۈلگىلەر:</p><p>لۇئۇقى كەتان</p><p>تەركىبى:</p><p>زىغىر 90گرام، قەردمانە 30 گرام ، ھەسەل مەلۇم مىقداردا. </p><p>تەييارلىنىشى: دورىلارنى كۆرسەتمە بويىچە تالقانلاپ ھەسەل بىلەن يۇغۇرۇپ لۇئۇق قىلىنىدۇ.</p><p>تەبىىتى : مۆدىتىل.</p><p>تەسىرى: يۆتەل پەسەيتىدۇ، كۆكرەكتىكى بەلغەمنى تازىلايدۇ. قان تۈكۈرۈشنى توختىتىدۇ.</p><p>ئىشلىتىدىغان كېسەللىكلەر: دەم سىقىلىش، كونىرىغان يۆتەل ۋە قان تۈكۈرۈشلەرنى داۋالاشقا ئىشلىتىلىدۇ.</p><p>ئىشلىتىش مىقدارى: كۈنىگە بىر قېتىم ، يەتتە گرامنى ئەرقى گاۋزىۋان بىلەن يالاپ ئىشتىمال قىلىنىدۇ.</p><p>لۇئۇقى بادام</p><p>تەركىبى:</p><p>سەمغى ئەرەبى ، كەتىرا، نىشاستە ، رۇببىسۇس 15 گرامدىن، قاپاق ئۇرۇقى مېغىزى، بادام مېغىزى9گرامدىن، گۇلاپ ۋە بادام يېغى مەلۇم مىقداردا ، شېكەر 60 گرام.</p><p>تەييارلىنىشى: سەمغى ئەرەبى بىلەن كەتىرادىن باشقا دورىلارنى قائىدە بويىچە تالقانلاپ، ەۇلاپ ۋە بادام يېغى بىلەن نەمدەپ ، قەنتنى قىيام قىلىپ ئارىلاشتۇرۇلىدۇ. ئازراق سۇۋۇغاندىن كېيىن سەمغىي ئەرەبى ، كەتىرالارنى سالايە قىلىپ قوشۇپ تەييارلىنىدۇ.</p><p>تەبىئىتى : ئىسسىق.</p><p>تەسىرى: يۆتەل پەسەيتىش، گالدىكى يىرىكلىكنى يوقىتىش.</p><p>ئىشلىتىدىغان كېسەللىكلەر: نەپەس يوللىرى كېسەللىكلىرى ، زۇكام قاتارلىقلار.</p><p>ئىشلىتىش مىقدارى : كۈنىگە بىر قېتىم 3 گرامنى ئەرقى گاۋزىۋان بىلەن كۈندۈزى يالاپ ئىستىمال قىلىنىدۇ.</p><p>لۇئۇقى خەشخەش</p><p>تەركىبى:</p><p>خەشخەش 150 گرام رۇببىسۇس، تاتلىق بادام مېغىزى، قاپاق ئۇرۇقى مېغىزى 15گرامدىن، قەنت 280گرام.</p><p>تەييارلىنىشى: خەشخەشنى 600مىللىلىتىر سۇغا بىر سوتكا چىلاپ ، قاينىتىپ، سىقىپ سۈزۈلىدۇ.</p><p>قەنتنى ئۇنىڭدا قىيام قىلىپ، ئۈستىگە تالقانلانغان دورىلارنى سېلىپ تەكشى ئارىلاشتۇرۇپ تەييارلىنىدۇ.</p><p>تەبىئىتى : ئىسسىق.</p><p>تەسىرى: كۆكرەكنى بوشىتىش، يۆتەل پەسەيتىش، بەلغەمنى سۈرۈپ چىقىرىش تەسىرىگە ئىگە.</p><p>ئىشلىتىدىغان كېسەللىكلەر: يۆتەل، سىل كېسەللىكىدىكى قان تۈكۈرۈشلەرگە بېرىلىدۇ.</p><p>ئىشلىتىلىشى: كۈنىگە ئۈچ قېتىم ھەر قېتىمدا 15گرامدىن يالايدۇ.</p><p>لۇئۇقى زۇپا</p><p>تەركىبى: </p><p>قۇرۇق زۇپا، گۈل سەۋسەن يىلتىزى 60گرامدىن، ھەسەل 360گرام.</p><p>تەييارلىنىشى: يۇقىرىقى دورىلارنى كۆرسەتمە بويىچە ئېلىپ 1000 مىللىلىتىر سۇدا قاينىتىپ يېرىمى قالغاندا سىقىپ سۈزۈلىدۇ. سۈيىگە ھەسەلنى سېلىپ تەكشى ئارىلاشتۇرۇپ تەييارلىنىدۇ.</p><p>تەبىئىتى : قۇرۇق ئىسسىق.</p><p>تەسىرى: يۆتەل پەسەيتىش، ئارام بېرىش.</p><p>ئىشلىتىدىغان كېسەللىكلەر: كونىرىغان يۆتەل، زىققە، نەپە يولى كېسەللىكلىرىگە ئىشلىتىلىدۇ.</p><p>لۇئۇقى سىپىستان.</p><p>تەركىبى: سەرپىستان 50دانە، چىلان 20 دانە، بىخسۇس ، بادام مېغىزى شىرىسى،خەشخەش شىرىسى 8گرامدىن، بىھى ئۇرۇقى، رۇببىسۇس، كەتىرا ، سەمغىي ئەرەبىي 3 گرامدىن، ئاق لەيلى ئۇرۇقى، ئىككى خىل تەرخەمەك ئۇرۇقى ئىككى گرامدىن، ئاق شىكەر 16گرام.</p><p>تەييارلىنىشى: شىرە دورىلار ۋە رۇببىسۇسلاردىن باشقا دورىلارنىڭ ھەممىسىنى قاينىتىپ ، سىقىپ ، سۈزۈپ ئۇنىڭغا شېكەرنى قوشۇپ قىيام قىلىنىدۇ. ئاندىن شىرىلەر ۋە رۇببىسۇسنى سېلىپ تەكشى ئارىلاشتۇرۇپ تەييارلىنىدۇ.</p><p>تەبىئىتى: ھۆل ئىسسىق .</p><p>تەسىرى: يۆتەل پەسەيتىدۇ، كۆكرەك ۋە بەلغەمنى بوشىتىدۇ. ئارقا تەرەتنى يۇمشىتىدۇ.</p><p>ئىشلىتىدىغان كېسەللىكلەر: يۆتەل، نەپەس يوللىرى كېسەللىكلىرىگە ئىشلىتىلىدۇ.</p><p>ئىشلىتىش مىقدارى: كۈندە بىر قېتىم، 7 گرامنى 80 مىللىلىتىر ئەرقى گاۋزىۋان بىلەن ئىستىمال قىلىدۇ.</p><p>لۇئۇقى تىن</p><p>تەركىبى:</p><p>قۇرۇق ئەنجۈر، يالپۇز، سەمغىر ئەرەبىلەر تەڭ مىقداردا.</p><p>تەييارلىنىشى: يۇقىرىقى دورىلارنى ئۆلچەم بويىچە ئېلىپ، قائىدە بويىچە لۇئۇق تەييارلىنىدۇ.</p><p>تەبىئىتى: قۇرۇق ئىسسىق.</p><p>تەسىرى: ئاۋاز پۈتۈپ قېلىشنى ياخشىلاپ، ئاۋازنى ئاچىدۇ.</p><p>ئىشلىتىدىغان كېسەللىكلەر: ئۈنى پۈتۈپ قالغان كېسەللىكلەرگە ئىشلىتىلىدۇ.</p><p>ئىشلىتىش مىقدارى: كۈندە بىر قېتىم 8گرامنى 100مىللىتىر ئەرقى گاۋزىۋان بىلەن ئىستىمال قىلىدۇ.</p><p>ئۇيغۇر تېبابىتى داۋاسازلىق ۋە مۇرەككەپ دورىلار ئىلمىدىن ئېلىندى.</p><p><a target=_blank href="./?p=286">http://www.4tadu.com/?p=286</a></p>				<p class="author">
					<strong>Erdewil</strong>
				يوللانغان ۋاقتى 2011-1-31 08:23:07	</p>
			<h3></h3>
		<font size=5>مۇشۇ كېسەلنىڭ ئالدىنى ئېلىشتىكى ئەڭ ئوبدان رېتسىپ---تەبىئىي يېمەكلىك---ئاقسۇنىڭ كەلپىن چامغۇرى!</font>				<p class="author">
					<strong>elbilge</strong>
				يوللانغان ۋاقتى 2012-1-22 17:14:51	</p>
			<h3></h3>
		دەم سىقىلىشقا قارىتا يېزىلغان رىسالىلەر بەك ياخشىكەن			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish39835.html" target="_blank"><strong>ئۆپكە – كاناي كېسەللىكلىرىگە كۆپ ئىشلىتىدىغان رېتسىپ تۈرى</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X3.2 Archiver</a></strong>(<a title="ULP:20141102 by Nurqut Team" target="_blank" href="./www.nurqut.net">NurQut Team</a>)   © 2001-2013 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
