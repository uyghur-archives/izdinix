<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>ۋەتەنپەرۋەر شائىر بىلال ئەزىزى شېئىرلىرى-ئىزدىنىش تورى</title>
<link href="./izdinish53865.html" rel="canonical" />
<meta name="keywords" content="ئىزدىنىش تورى  ۋەتەنپەرۋەر شائىر بىلال ئەزىزى شېئىرلىرى" />
<meta name="description" content="ئىزدىنىش تورى  ۋەتەنپەرۋەر شائىر بىلال ئەزىزى شېئىرلىرى ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-117.html">مەشھۇر شەخىسلەر</a> › ۋەتەنپەرۋەر شائىر بىلال ئەزىزى شېئىرلىرى</div>

<div id="content">
			<p class="author">
					<strong>ketmenbay</strong>
				يوللانغان ۋاقتى 2013-6-16 14:54:41	</p>
			<h3>ۋەتەنپەرۋەر شائىر بىلال ئەزىزى شېئىرلىرى</h3>
		<div style="text-align:center;"><span style="font-size:24px;color:#e53333;">ۋەتەنپەرۋەر شائىر بىلال ئەزىزى شېئىرلىرى</span><br /><br />
<br /><br />
<br /><br />
٭٭٭٭٭٭٭٭٭٭٭٭٭٭٭٭٭٭<br /><br />
<span style="color:#4c33e5;">كەتمەنباينىڭ بايانى:</span><br /><br />
ۋەتەنپەرۋەر، ئىنقىلاپچى شائىر بىلال ئەزىزى 1921-يىلى خوتەندە تۇغۇلغان. 1945-يىلى 9-ئاينىڭ 18-كۈنى لۇتپۇللا مۇتەللىپ قاتارلىق ئىنقىلاپچى مەسلەكداشلىرى بىلەن بىللە گومىنداڭ جاللاتلىرى تەرىپىدىن ئاقسۇدا ئۆلتۈرۈلگەن. تۆۋەندە شائىر بىلال ئەزىزىنىڭ شىنجاڭ خەلق نەشرىياتى 1981-يىلى 11-ئايدا نەشر قىلغان «بىلال ئەزىزى شېئىرلىرى» ناملىق توپلامىدىن بىر تۈركۈم شېئىرلىرىنى تەييارلاپ تورداشلارنىڭ روھىغا قۇۋۋەت بولسۇن دەپ سۇندۇم.<br /><br />
٭٭٭٭٭٭٭٭٭٭٭٭٭٭٭٭٭٭<br /><br />
<br /><br />
<img src="./56416955201206031457321042481720374_020.jpg" alt="" height="400" width="400" /><br /><br />
<br /><br />
<span style="font-size:24px;color:#e53333;">ۋەتەنپەرۋەر شائىر بىلال ئەزىزى شېئىرلىرى</span><br /><br />
<br /><br />
<br /><br />
<span style="font-size:24px;color:#4c33e5;">مەكتەپ</span><br /><br />
<br /><br />
مەكتەپ نۇرلار باغىدۇر.<br /><br />
نۇر چىراغى ياغىدۇر.<br /><br />
مەرىپەتلەر تاغىدۇر.<br /><br />
جانغا راھەتتۇر مەكتەپ.<br /><br />
<br /><br />
ئۇلۇغدۇر مەكتەپ شانى،<br /><br />
ھۆرىيەتنىڭ مىزانى،<br /><br />
مەدەنىيەتنىڭ مەيدانى،<br /><br />
جايى ئىبرەتتۇر مەكتەپ.<br /><br />
<br /><br />
مەكتەپ دۇنيا زىننىتى،<br /><br />
يەر يۈزىنىڭ جەننىتى،<br /><br />
جاھاندا بار ھۆرمىتى،<br /><br />
قەدرى قىممەتتۇر مەكتەپ.<br /><br />
<br /><br />
مەكتەپ بىلىم گۈلزارى،<br /><br />
تەرەققىينىڭ باھارى،<br /><br />
گۆھەرلەرنىڭ بازارى،<br /><br />
ئەجەپ ھەيۋەتتۇر مەكتەپ.<br /><br />
<br /><br />
قارالىقتىن ئاقارتىش،<br /><br />
ئىنسانىيەتكە تارتىش،<br /><br />
ئۈستۈن تەرەپكە ئارتىش،<br /><br />
ياخشى ئورۇندۇر مەكتەپ.<br /><br />
<br /><br />
زۇمرەت ئىگىز ئاسمان،<br /><br />
ئوغۇل-قىزغا مىھرىبان،<br /><br />
سۈت بەرگۈچى قەدىردان،<br /><br />
ئۇلۇغ دۆلەتتۇر مەكتەپ.<br /><br />
<br /><br />
ئاتا-ئانام بولدى چال،<br /><br />
ئاكا-ئۇكام بىلىم ئال،<br /><br />
بارچە دوستلار بىلىپ قال!<br /><br />
چوڭ سائادەتتۇر مەكتەپ.<br /><br />
٭٭٭٭٭٭٭٭٭٭٭٭٭٭٭٭٭<br /><br />
1936-يىلى 10-ئاي.<br /><br />
(«بىلال ئەزىزى شېئىرلىرى» 11-بەت)<br /><br />
٭٭٭٭٭٭٭٭٭٭٭٭٭٭٭٭٭<br /><br />
<br /><br />
<br /><br />
<span style="font-size:24px;color:#4c33e5;">ئوقۇش بىلەن</span><br /><br />
<br /><br />
ئوقۇش-بىلىم ۋەتەننى<br /><br />
ئاۋاتلىققا يەتكۈزەر.<br /><br />
ئاسارەتتىن قۇتقۇزۇپ<br /><br />
ئازاتلىققا يەتكۈزەر.<br /><br />
<br /><br />
كۆڭلى سۇنۇق مىھنەتكەش،<br /><br />
دىلى ئۈزۈك جاپاكەش،<br /><br />
يىتىملەرنى ئاقىۋەت<br /><br />
دىل شاتلىققا يەتكۈزەر.<br /><br />
<br /><br />
جاھانگىرلار ئويلىما!<br /><br />
بىزگە يامان قارىما!<br /><br />
ۋىجدانىمىز سەنلەرنى<br /><br />
پەرياتلىققا يەتكۈزەر.<br /><br />
<br /><br />
ئوقۇپ بىلىپ يېتىشسەك،<br /><br />
بىرلىك بىلەن بىلىشسەك،<br /><br />
زالىم جاھانگىرلارنى<br /><br />
بەرباتلىققا يەتكۈزەر.<br /><br />
<br /><br />
ۋەتەننى بىز ساقلىساق،<br /><br />
ئوقۇش بىلەن ئاقلىساق،<br /><br />
جاھانگىرلار قۇيرۇقىنى<br /><br />
«ۋاي دات»لىققا يەتكۈزەر.<br /><br />
٭٭٭٭٭٭٭٭٭٭٭٭٭٭٭٭٭<br /><br />
1936-يىلى 10-ئاي.<br /><br />
(«بىلال ئەزىزى شېئىرلىرى» 13-بەت)<br /><br />
٭٭٭٭٭٭٭٭٭٭٭٭٭٭٭٭٭<br /><br />
<br /><br />
<br /><br />
<span style="font-size:24px;color:#4c33e5;">بىر غەزەل ئەزىزى</span><br /><br />
<br /><br />
ئەخلاق بىلەن ھىسنى قامدا، كۆڭۈل چەكسىز مەيدان بولسۇن!<br /><br />
بىلىم ئىزدەپ ئالغا چامدا، ئەگرى غەرەز گۇمران بولسۇن!<br /><br />
<br /><br />
پەزىلەتتىن پاك نۇر ياغدۇر، تۇرالمىسۇن قارا تۈنلەر،<br /><br />
نادانلىقنى گۆرگە ئاغدۇر، يىلتىزىدىن يەكسان بولسۇن!<br /><br />
 <br /><br />
ساداقەتلىك كىشى بولغىن، تاپالمىسۇن سىنى قايغۇ،<br /><br />
راستلىق بىلەن ئىشلە ھارماي، ۋەتەن گۈزەل بوستان بولسۇن!<br /><br />
 <br /><br />
كىشىنى سەن ھۆرمەت قىلساڭ، سىنى ھەم ئۇ ھۆرمەت قىلغاي،<br /><br />
تەكەببۇرلۇق بىلەن ماڭغان كىشىدە نى نىشان بولسۇن!<br /><br />
 <br /><br />
مىھرىبانلىق شەپقەت بىلەن ۋاپا گۈلزارىنى ياشنات،<br /><br />
ۋەتەنگە خۇشپۇراق چاچقىن، خۇشپۇراقلىق ماكان بولسۇن!<br /><br />
 <br /><br />
ساپ ئىنساب بىلەن دوستۇم، كىشىلىك باغىنى ئۆستۈر،<br /><br />
ھەقىقەت بۇ گۈزەل باغقا چىرايلىق باغىبان بولسۇن!<br /><br />
 <br /><br />
ئەزەلدىن سەن ئۇلۇغ ئىنسان، ئۇلۇغلۇقنى راۋاجلاندۇر،<br /><br />
ۋەتەنگە كۆي، خەلقنى سۆي، بۇ ئىش ساڭا چوڭ بىر نىشان بولسۇن!<br /><br />
<br /><br />
ئەزىزى سەن، قەلەم بىلەن دۈشمەننىڭ كۆڭلىنى داغلا،<br /><br />
رەقىبلەرنىڭ كۆزلىرىدىن قانلىق ياشلار راۋان بولسۇن!<br /><br />
٭٭٭٭٭٭٭٭٭٭٭٭٭٭٭٭<br /><br />
1943-يىلى.<br /><br />
(«بىلال ئەزىزى شېئىرلىرى» 43-بەت)<br /><br />
٭٭٭٭٭٭٭٭٭٭٭٭٭٭٭٭<br /><br />
<br /><br />
<br /><br />
<span style="font-size:24px;color:#4c33e5;">ئۆمۈر ئاتقان ئوق</span><br /><br />
<br /><br />
بىلىم چەكسىز ئوكياندۇر مەنبەسى تولۇق،<br /><br />
بىر ئازغىنە بىلىم ئېلىپ بولما كۆڭۈل توق!<br /><br />
ساۋاتسىزلىق مۇدھىش دۈشمەن، ئاڭا چوماق سوق!<br /><br />
جاھالەتتە ئۆتۈشۈڭدىن ئېچىن، غايەت قورق،<br /><br />
تەبىئەتنىڭ قانۇنىدا ئۆلمەي ئامال يوق،<br /><br />
قەدىمقىلار شۇڭا ئېيتقان: «ئۆمۈر ئاتقان ئوق.»<br /><br />
<br /><br />
ئۆمۈر، ئۇ بەرىكەتسىز تۈگەپ كېتىدۇ،<br /><br />
ئەجەل ئۇنى بىر كۈنى تارمار ئېتىدۇ،<br /><br />
ئۇرۇق-تۇغقان، دوستلىرىنى زار يىغلىتىدۇ،<br /><br />
كەتسە-كەلمەس مەنزىلىگە بېرىپ يېتىدۇ،<br /><br />
تەبىئەتنىڭ قانۇنىدا ئۆلمەي ئامال يوق،<br /><br />
قەدىمقىلار شۇڭا ئېيتقان: «ئۆمۈر ئاتقان ئوق.»<br /><br />
<br /><br />
دوستۇم دىققەت! «ئىجادكارلار ئەسلا ئۆلمەيدۇ،»<br /><br />
ئىجادكارنىڭ شانى يۈكسەك، ھىچ كۆمۈلمەيدۇ.<br /><br />
ئىجاد دېمەك- ئاجايىپ گۈل، زادى سولمايدۇ.<br /><br />
ئىجاد قىلماي قىممەت ساقلاش مۈمكىن بولمايدۇ.<br /><br />
تەبىئەتنىڭ قانۇنىدا ئۆلمەي ئامال يوق،<br /><br />
قەدىمقىلار شۇڭا ئېيتقان: «ئۆمۈر ئاتقان ئوق.»<br /><br />
<br /><br />
توغرا ئىجاد قىممىتىڭنى مەڭگۈ ساقلايدۇ،<br /><br />
توغرا ئىجاد تارىخىڭنى سۈتتەك ئاقلايدۇ،<br /><br />
توغرا ئىجاد ئىگىسىنى ئامما ياقلايدۇ،<br /><br />
توغرا ئىجاد ئۆسۈملۈكتۇر ئۆسۈپ شاخلايدۇ،<br /><br />
تەبىئەتنىڭ قانۇنىدا ئۆلمەي ئامال يوق،<br /><br />
قەدىمقىلار شۇڭا ئېيتقان: «ئۆمۈر ئاتقان ئوق.»<br /><br />
<br /><br />
ھاياتىڭدا تىرىش، ئىشلە، ئىجادىڭ قالسۇن!<br /><br />
ئىجادىڭدىن پۈتۈن ئامما مەنپەئەت ئالسۇن!<br /><br />
دۈشمەن دىلى ئۆرتەنسۇن، تالجىقسۇن، تالسۇن!<br /><br />
ئىجادلىرىڭ تارىخىڭغا نۇرلۇق ئىز سالسۇن!<br /><br />
تەبىئەتنىڭ قانۇنىدا ئۆلمەي ئامال يوق،<br /><br />
قەدىمقىلار شۇڭا ئېيتقان: «ئۆمۈر ئاتقان ئوق.»<br /><br />
٭٭٭٭٭٭٭٭٭٭٭٭٭٭٭٭٭٭<br /><br />
1944-يىلى.<br /><br />
(«بىلال ئەزىزى شېئىرلىرى» 51-بەت)<br /><br />
٭٭٭٭٭٭٭٭٭٭٭٭٭٭٭٭٭٭<br /><br />
<br /><br />
<br /><br />
<span style="font-size:24px;color:#4c33e5;">يىللارغا سۇئال</span><br /><br />
<br /><br />
ھەي، ھەي يىللار! سۆزسىز تىللار توختاڭلارچۇ؟<br /><br />
سوئال سوراي، سىلەر جاۋاب قىلساڭلارچۇ؟<br /><br />
<br /><br />
كۆز ئاچقىچە ئېلىپ قاچقان قانداق نېمە ئۇ؟<br /><br />
ھاياتىمنىڭ كۆز يېشى ئۆمۈر ئەمەسمۇ؟<br /><br />
<br /><br />
ئۆمرۈمنى ئوغۇرلىغان ئوغرى سىزلەرغۇ؟<br /><br />
«مەيلى» دەپلا كەڭ يول قويغان مەن بىر بوزەكمۇ؟<br /><br />
<br /><br />
ھەر بىر يىلدا بىر قېتىم ئوغۇرلۇق قىلىپ،<br /><br />
قاچىسىزلەر قېرىلىقتىن ئالامەت سېلىپ.<br /><br />
<br /><br />
تىزگىنىڭلارنى تۇتقۇزماستىن كېتىسىلەر،<br /><br />
ياشلىقىمنىڭ باغرىنى كاۋاپ ئېتىسىلەر.<br /><br />
<br /><br />
سىلەر كېلىپ ئۆمرۈمگە قەست قىلغاندا،<br /><br />
مەنمۇ ھازىر كۈرەش ئۈچۈن دەل شۇ مەيداندا.<br /><br />
<br /><br />
مەن بىلىمەن سىلەر پەقەت ئۆمۈر ئوغرىسى،<br /><br />
«غاپىل بولماسلىق كېرەك» - سۆزنىڭ توغرىسى.<br /><br />
<br /><br />
سەن ئوغرىلار، زادى بىرمۇ تۇتۇلمىغان،<br /><br />
قەستىڭلاردىن ھېچبىر ئىنسان قۇتۇلمىغان.<br /><br />
<br /><br />
ساق قالمىدى تاغ يۈرەكلىك پالۋانلارمۇ،<br /><br />
قاخشاپ ئۆتتى ھەربىر ئەسىر داستانلارمۇ.<br /><br />
<br /><br />
كېرەك يوققۇ، سىلەرنىڭ كەسپىڭلار ئوغرى،<br /><br />
كەسىپ بولغاچقا ئۆزەڭلارغا ئىشىڭلار توغرى.<br /><br />
<br /><br />
بەس! ھەي يىللار، سوئالىمغا جاۋاب بېرىڭلار!<br /><br />
ياكى بارمۇ سۆز تاپالماي قالغان يېرىڭلار؟<br /><br />
<br /><br />
كۆپنى كۆرگەن، كۆپنى بىلگەن يولچى سىزلەرغۇ!؟<br /><br />
سۆزلەڭلارچۇ؟! تارىخ سىزلەر باسقان ئىزلارغۇ!؟<br /><br />
<br /><br />
ھەي-ھەي يىللار! ھەرگىز مېنى قورقۇتالمايسىلەر!<br /><br />
جىسمىم مەيلى، ئىسمىمنى ھېچ يوقۇتالمايسىلەر!<br /><br />
<br /><br />
جەڭ قىلىمەن كائىناتنىڭ سىرىن تېپىشقا،<br /><br />
شەرىپىمنى تائابەتكە ساقلاپ قېلىشقا.<br /><br />
<br /><br />
جەڭ قىلىمەن غەيرىتىمدىن ھوسۇل ئېلىشقا،<br /><br />
دۈشمەنلەرنىڭ قەستلىرىنى بىتچىت قىلىشقا.<br /><br />
<br /><br />
ساپ ۋىجدانلار، بۇ يىللارنى ئويلاپ قاراڭلار!<br /><br />
يىللارغا بوزەك بولماي جەڭگە ياراڭلار!<br /><br />
<br /><br />
چۈشىنىڭلار ھەر بىر ئىشنىڭ قائىدىسىگە،<br /><br />
كۆيۈنىڭلار ۋەتەن، خەلق پايدىسىگە.<br /><br />
<br /><br />
سېكۇنت ئۆمۈر غاپىللىققا دەرىخ كەتمىسۇن،<br /><br />
يىللار، ئايلار، كۈنلەر ئۇنى خاراب ئەتمىسۇن.<br /><br />
٭٭٭٭٭٭٭٭٭٭٭٭٭٭٭٭٭٭٭٭٭٭٭٭<br /><br />
1945-يىلى 1-ئاي. ئاقسۇ.<br /><br />
(«بىلال ئەزىزى شېئىرلىرى» 53-بەت)<br /><br />
٭٭٭٭٭٭٭٭٭٭٭٭٭٭٭٭٭٭٭٭٭٭٭٭<br /><br />
<br /><br />
<br /><br />
<span style="font-size:24px;color:#4c33e5;">دىلبىرىمگە</span><br /><br />
<br /><br />
ئاق دىلبىرىم، ساق دىلبىرىم، تاق دىلبىرىم،<br /><br />
مەن ساڭا بىر سۆز ئېيتاي، باق دىلبىرىم!<br /><br />
<br /><br />
دىل ئازاردىن ھەممە بىزار، ئاڭلا دىلدار،<br /><br />
زىنھار-زىنھار قىلما ئىنكار ئامراق دىلبىرىم.<br /><br />
<br /><br />
چاققان ئاققان، دىلغا ياققان ئېقىن سۇلاردەك،<br /><br />
ئەخلاق، مۇرات مەنزىلىگە باق دىلبىرىم.<br /><br />
<br /><br />
ھىممەت-قىممەت، قىممەت-ھىممەت، بۇ سۆز ھىكمەت،<br /><br />
ھىممەت بىلەن قىممەتلىك بول ئاپپاق دىلبىرىم.<br /><br />
<br /><br />
دىيانەتلىك باغ ھەم تاغدا ئوخشاش ئەزىز،<br /><br />
خىيانەتنىڭ قەسىرلىرى داق دىلبىرىم.<br /><br />
<br /><br />
«ئىنساپتىن-ساپ» جۈملىسىنى تەپەككۇر قىل،<br /><br />
ئىنساپلىقنىڭ دىيانىتى ساق دىلبىرىم.<br /><br />
<br /><br />
ئۇخلاپ ياتما، ھۇشسىز قاتما، غەيرەتلىك بول،<br /><br />
ئەل خىزمىتى سەن ھەم ماڭا مۇشتاق دىلبىرىم.<br /><br />
<br /><br />
كۆڭلۈم سۆيگۈ سۆھبىتىگە تەلپۈنۈپ تۇرار،<br /><br />
بولغىن سۆھبەت بەزمىسىگە ئىشتىياق دىلبىرىم.<br /><br />
<br /><br />
ئەزىزىنىڭ مۇھەببىتى ۋاپاغا مۇھتاج،<br /><br />
سەن بول ۋاپا ئالىمىگە ئىناق دىلبىرىم.<br /><br />
٭٭٭٭٭٭٭٭٭٭٭٭٭٭٭٭<br /><br />
1945-يىلى 3-ئاي. ئاقسۇ.<br /><br />
(«بىلال ئەزىزى شېئىرلىرى» 59-بەت)<br /><br />
٭٭٭٭٭٭٭٭٭٭٭٭٭٭٭٭<br /><br />
<br /><br />
<br /><br />
<span style="font-size:24px;color:#4c33e5;">ئۆلمىسۇن</span><br /><br />
<br /><br />
پاك ئىنسانلار، ساپ ۋىجدانلار ھېچ ئۆلمىسۇن!<br /><br />
قەدىردانلار، مىھرىبانلار ھېچ ئۆلمىسۇن!<br /><br />
<br /><br />
چاققان-چاققان، ئالغا ئاققان، ئەلگە باققان،<br /><br />
دىلغا ياققان غەيۇرانلار ھېچ ئۆلمىسۇن!<br /><br />
<br /><br />
خەلق ئۈچۈن، خىسلەت ئۈچۈن، نىيەت ئۈچۈن.<br /><br />
ئىپپەت ئۈچۈن چېلىشقانلار ھېچ ئۆلمىسۇن!<br /><br />
<br /><br />
باتۇر يۈرەك، كۈچلۈك بىلەك. نۇرلۇق تىلەك!<br /><br />
قىممەت ئستەك پەھلىۋانلار ھېچ ئۆلمىسۇن!<br /><br />
<br /><br />
كۆڭلى ئادىل، دىلى دادىل، ئۆزى قابىل.<br /><br />
ھەققە مايىل پاك ئىنسانلار ھېچ ئۆلمىسۇن!<br /><br />
<br /><br />
ئەلگە ئامىراق، ئالىي ئەخلاق، دىلى ساپ ئاق.<br /><br />
نامۇسى ساق قەھرىمانلار ھېچ ئۆلمىسۇن!<br /><br />
<br /><br />
قەلبى لىق نۇر، ئىلمى چوڭقۇر، مۇتەپەككۇر،<br /><br />
تۇيغۇن-سەزگۈر، ئەزىزانلار ھېچ ئۆلمىسۇن!<br /><br />
٭٭٭٭٭٭٭٭٭٭٭٭٭٭٭٭٭٭٭٭٭٭<br /><br />
1945-يىلى 3-ئاي. ئاقسۇ.<br /><br />
(«بىلال ئەزىزى شېئىرلىرى» 60-بەت)<br /><br />
٭٭٭٭٭٭٭٭٭٭٭٭٭٭٭٭٭٭٭٭٭٭<br /><br />
(بۇ شېئىرلارنى شائىر بىلال ئەزىزىنىڭ شىنجاڭ خەلق نەشرىياتى 1981-يىلى 11-ئايدا نەشر قىلغان «بىلال ئەزىزى شېئىرلىرى» ناملىق توپلامىدىن ئېلىپ، كەتمەنباي تورغا تەييارلىدى.)<br /><br />
٭٭٭٭٭٭٭٭٭٭٭٭٭٭٭٭٭٭٭٭٭٭<br /><br />
</div>				<p class="author">
					<strong>tomurkonka</strong>
				يوللانغان ۋاقتى 2013-6-16 21:10:42	</p>
			<h3></h3>
		<img alt=\"\" src=\"images/face/qq/027.gif\"/>				<p class="author">
					<strong>kuyaxoghli</strong>
				يوللانغان ۋاقتى 2013-6-16 22:53:02	</p>
			<h3></h3>
		يىللارغا سۇئال بىلەن يىللارغا جاۋاپ.				<p class="author">
					<strong>zapar</strong>
				يوللانغان ۋاقتى 2013-6-17 08:18:21	</p>
			<h3></h3>
		قوشماق شائىرلاكەنتۇق.				<p class="author">
					<strong>chewendaz</strong>
				يوللانغان ۋاقتى 2013-6-17 11:45:03	</p>
			<h3></h3>
		يىللارغا سوئال بىلەن يىللارغا جاۋابنىڭ يېزىلغان ۋاقتىنى سېلىشتۇرۇپ باقايلىمۇ؟ ئالدى-كەينى بولۇپ يېزىلغاندەكلا تۇيۇلىدىكەن.				<p class="author">
					<strong>Berna</strong>
				يوللانغان ۋاقتى 2013-6-17 14:49:50	</p>
			<h3></h3>
		ياشىسۇن دەپ بىر ناخشا بولىدىغان <br /><br />
ئۆلمىسۇن ياشىسىۇن <img alt=\"\" src=\"images/face/qq/002.gif\"/>			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish53865.html" target="_blank"><strong>ۋەتەنپەرۋەر شائىر بىلال ئەزىزى شېئىرلىرى</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
