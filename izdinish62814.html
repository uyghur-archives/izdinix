<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>بىر ياش يازغۇچىغا</title>
<link href="./izdinish62814.html" rel="canonical" />
<meta name="keywords" content="بىر ياش يازغۇچىغا ئىزدىنىش تور بېكىتى" />
<meta name="description" content="بىر ياش يازغۇچىغا ئىزدىنىش تور بېكىتى ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-142.html">مۇنازىرە ۋە مۇلاھىزە</a> › بىر ياش يازغۇچىغا</div>

<div id="content">
			<p class="author">
					<strong>newyork</strong>
				يوللانغان ۋاقتى <span title="2015-3-14 08:57:41">3 كۈن ئالدىدا</span>	</p>
			<h3>بىر ياش يازغۇچىغا</h3>
		دېنىلو كىس (سىربىيە، 1935-1989)<br />
مەردان ئەھەتئېلى تەرجىمىسى<br />
<br />
ئۆزۈڭدە ئاساسىي ئېقىمغا ۋە ھۆكۈمرانلارغا بولغان گۇمان يېتىشتۈر. <br />
ھۆكۈمرانلاردىن ئېھتىيات قىل.<br />
ئىدىلوگىيەگە ئائىت سۆزلەر بىلەن تىلىڭنى بۇلغىما.<br />
<br />
ئۆزۈڭنىڭ قائىدە-يوسۇندىن كۈچلۈك ئىكەنلىكىگە ئىشەن، لېكىن قائىدە-يوسۇن بىلەن سېلىشتۇرۇپ يۈرمە.<br />
ئۆزۈڭنىڭ قائىدە-يوسۇندىن ئاجىز ئىكەنلىكىگە ئىشەنمە، لېكىن قائىدە-يوسۇن بىلەن سېلىشتۇرۇپ يۈرمە.<br />
<br />
ھۆكۈمران ئالدىدىمۇ، پۇقرا ئالدىدىمۇ ئوخشاشلا مەغرۇر بول.<br />
ئەدەبىي ئىستىداتىڭ سەۋەبلىك ئېرىشكەن ئىمتىيازىڭ ۋىجدانىڭغا تەسىر يەتكۈزمىسۇن.<br />
ئۆزۈڭ تاللىۋالغان قارغىش بىلەن سىنىپىي زۇلۇمنى ئارىلاشتۇرىۋەتمە.<br />
<br />
"تارىخنىڭ ئېھتىياجى"ئۈچۈن باش ئاغرىتما ياكى "تارىخ پويىزى" دېگەن ئىستىئارەگە ئىشەنمە.<br />
"تارىخ پويىزى"غا چىقما، ئۇ پەقەت بىر دۆت ئىستىئارە.<br />
<br />
كۆزلىگەن نىشانىڭغا يەتسەڭلا باشقا بارچىدىن قۇرۇق قالىسەن، بۇنى ئېسىڭدە چىڭ تۇت.<br />
ساياھەت قىلىپ بارغان دۆلەتلىرىڭ، كۆرگەنلىرىڭ توغرىسىدا خاتىرە يېزىپ يۈرمە، سەن مۇخبىر ئەمەس.<br />
<br />
سىتاتىستىكا، گرافىك ياكى ئاممىنىڭ بايانلىرىغا ئىشەنمە، چىنلىقنى كۆز بىلەن كۆرگىلى بولمايدۇ.<br />
زاۋۇت، دېھقانچىلىق مەيدانى، قۇرلۇش مەيدانى قاتارلىق جايلارنى زىيارەت قىلىپ يۈرمە، ئىلگىرلەشنى كۆز بىلەن كۆرگىلى بولمايدۇ.<br />
<br />
ئىقتىساد، جەمىئىيەتشۇناسلىق، پىسخىكا ئانالىزى ئىلىملىرى بىلەن مەلۇم ئارىلىقنى ساقلا.<br />
بۇددا تەلىماتى دېگەندەك شەرق پەلسەپىلىرىنى قوغلىشىپ يۈرمە، قىلىدىغان تېخىمۇ ياخشى ئىشلىرىڭ بار.<br />
<br />
ئېسىڭدە بولسۇن، ئوي خاتالىق بىلەن قوشكېزەك، شۇڭا ئۇ خەتەرلىك.<br />
ھەرقانداق ئادەم بىلەن ھەمكارلاشما، يازغۇچى دېگەن مۇستەقىل بولىدۇ.<br />
<br />
بۇ دۇنيانى ئەڭ ناچار ھالەتتە دەپ يۈرىدىغان ئادەملەرگە ئىشەنمە.<br />
<br />
بىشارەت بەرگۈچىلەرگە ئىشەنمە، سەن ئۆزۈڭ بىشارەتچىسەن.<br />
بىشارەتچى بولما، سېنىڭ ئىمانىڭ گۇماندىدۇر.<br />
<br />
كۆڭلۈڭنى توق تۇت، ھۆكۈمرانلار ساڭا كۆڭۈل بۆلمەيدۇ، سەن ئۆزۈڭ بىر ھۆكۈمران.<br />
كۆڭلۈڭنى توق تۇت، كان ئىشچىلىرى ساڭا كۆڭۈل بۆلمەيدۇ، سەن ئۆزۈڭ بىر كان ئىشچىسى.<br />
<br />
گېزىت-ژۇرناللاردا دېيىلمەي چالا قالغان سۆزلىرىڭنى ئويلاپ يۈرمە، ئۇنى زىيان دەپ كەتكىلى بولمايدۇ، گېزىت-ژۇرناللاردىكى پەقەت بىر تاغار پوقتۇر.<br />
كۆتۈرمىكەشلىك قىلىدىغان يازمىلارنى يازما.<br />
<br />
بىر دەملىك ئىشنى دەپ دو تىكىشمە، پۇشايمان قىلىسەن.<br />
مەڭگۈلۈك ئىشلار ئۈچۈنمۇ دو تىكىشمە، پۇشايمان قىلىسەن.<br />
<br />
تەقدىرىڭگە شۈكۈر قىلما، پەقەت ئەخمەقلا شۈكۈر قىلىدۇ.<br />
تەقدىرىڭگە شۈكۈر قىلما، سەن دېگەن خۇدانىڭ بەندىسى.<br />
<br />
ساتقىنلىقنى ئەخلاق تەرەپتىن ئاقلىما.<br />
"ھەيران قالارلىق بىردەكلىك"تىن ئېھتىيات قىل.<br />
"ئوخشاش قائىدە بويىچە...كەلتۈرۈپ چىقىرالايمىز"دىن ساقلان.<br />
باشقىلارنىڭ كاللىسىدىكى زىتلىق ئۈچۈن ئۇلارنى زور بەدەل تۆلەشكە مەجبۇر قىلىدىغان كىشىلەرگە ئىشەنمە.<br />
بارچە قىممەتلەر نىسپىي بولىدۇ دەپ جار سېلىپ يۈرمە، قىممەت ئوخشىمايدىغان قاتلاملىقتۇر.<br />
ھۆكۈمرانلارنىڭ سوۋغىتىنى قۇبۇل قىل، لېكىن تەمكىن بول، جاۋاب قايتۇرىمەن دېمە.<br />
<br />
ئۆزۈڭ يېزىقچىلىق قىلىۋاتقان تىلنىڭ ئەڭ ئېسىل تىللىقىغا ئىشەن، چۈنكى ئۇنىڭدىن باشقا تىلىڭ يوق.<br />
ئۆزۈڭ يېزىقچىلىق قىلىۋاتقان تىلنىڭ ئەڭ ناچار تىللىقىغا ئىشەن، گەرچە باشقا تىلىڭ بولمىسىمۇ.<br />
<br />
"شۇڭلاشقا، سېنىڭ ئىزىلەڭگۈلۈكىڭدىن، ئىلمانلىقىڭدىن، سېنى ئېغىزىمدىن تۈكۈرۈۋىتىمەن." («ۋەھىينامە»، 3- باب، 16-بۆلەك)<br />
<br />
قەددىڭنى ئېگىپ، بېشىڭنى پۈكۈپ يۈرمە، پادىشاھ سېنى ئىشىك باققۇچى قىلىپ قويىدۇ.<br />
كېرىلىپ، ھاكاۋۇرلۇق قىلىپ يۈرمە، پادىشاھ سېنى ئىشىك باققۇچى قىلىپ قويىدۇ.<br />
<br />
ھېچكىم يازغىنىڭنى "ھېچبىر ئىجتىمائىي قىممىتى يوق" دېمىسۇن.<br />
يازغان نەرسەڭنىڭ "ئىجتىمائىي قىممىتى" بولىشىنى خام خىيال قىلما.<br />
<br />
ئۆزۈڭنى بىر پايدىلىق جەمئىيەت ئەزاسى دەپ ئويلاپ سالما.<br />
ھېچكىم سېنى بىر جەمئىيەت پارازىتى دېمىسۇن.<br />
<br />
سونتلىرىڭنىڭ سىياسەتشۇناسلار ۋە ھۆكۈمرانلارنىڭ سۆزلىرىدىن قىممەتلىك ئىكەنلىكىگە ئىشەن.<br />
سونتلىرىڭنىڭ سىياسەتشۇناسلار ۋە ھۆكۈمرانلارنىڭ سۆزلىرىچىلىكمۇ قىممىتى يوقلىقىغا ئىشەن.<br />
<br />
ھەممە ئىشقا ئۆز كۆز قارىشىڭ بولسۇن.<br />
ھەممە ئىشقا ئۆز كۆز قارىشىڭنى سۆزلەپ يۈرمە.<br />
<br />
سۆزنىڭ سەندىن تەلەپ قىلىدىغىنى ھەممىدىن ئاز.<br />
سېنىڭ سۆزلىرىڭ بىباھادۇر.<br />
<br />
مىللەت نامىدا سۆز بايان قىلما.<br />
<br />
قارشىلىق قىلغۇچىلار بىلەن بىر تەرەپتە تۇرما، سېنىڭ ئورنۇڭ ئاستىدا، قارشىسىدا ئەمەس.<br />
ھوقۇق ۋە ھۆكۈمرانلار بىلەن بىر تەرەپتە تۇرما، سەن ئۇلارنىڭ ئۈستىدىسەن.<br />
<br />
جەمئىيەت ئادالەتسىزلىكىگە قارشى چىق، بىراق بۇنىڭ ئۈچۈن پىلان تۈزىۋالما.<br />
جەمئىيەت ئادالىتى ئۈچۈن قىلغان كۈرەشنى دەپ ئۆز يولۇڭنى ئۇنتۇپ قالما.<br />
<br />
باشقىلارنىڭ ئىدىيىسىنى تەتقىق قىل ئاندىن ئۇنىڭغا ياق دە.<br />
ئىجادىيىتىڭ كائىناتنىڭ ماگمىسى ۋە قالايمىقانچىلىقى ھەققىدە بولسۇنكى، ئۇنىڭدىن سىرت مەيلى سىياسىي، مەيلى باشقا ھەرقانداق پىلان ئىجاد قىلما.<br />
ئەڭ ئاخىرقى ھەل قىلىش ئۇسۇلىنى كۆتۈرۈپ چىققان ھەرقانداق بىرسىدىن ئېھتىيات قىل.<br />
ئاز سانلىق مىللەت يازغۇچىسى بولما.<br />
<br />
سېنى ئۆزىگە تەۋە قىلىۋالغان ھەرقانداق تەشكىلاتتىن گۇمانلان.<br />
<br />
ئادەتتىكى ئوقۇرمەنلەر ئۈچۈن يازما، بارلىق ئوقۇرمەن ئادەتتىكى ئوقۇرمەندۇر.<br />
مەۋجۇت بولمىغان بىر ئاۋانگارت ئۈچۈن يازما، ئۆزۈڭ ئاۋانگارتسەن.<br />
<br />
ئۆلۈمنى ئويلىما ياكى ئۆزۈڭنىڭ ئۆلۈمدىن قۇتۇلالمايدىغانلىقىنى ئۇنتۇ.<br />
يازغۇچىنىڭ روھى مەڭگۈ ھايات دېگەن زىيالىيلارچە قۇرۇق گەپكە ئىشەنمە.<br />
تىراگىدىيىلىك ئەستايىدىل بولۇۋالما، بۇ كۈلكىلىك ئىشتۇر.<br />
<br />
ئېسىلزادىلەرنىڭ كۆڭلىنى ئاچىدىغان ھەييار بولما.<br />
ئوردا شائىرى بولما.<br />
<br />
يازغۇچىنى "ئىنسانىيەتنىڭ ۋىجدانى"دەپ ئويلاپ قالما، ئىنسانىيەتنىڭ قانچىلىكلىكى ساڭا ئايان.<br />
<br />
ھېچكىم سېنى ئەرزىمەس ئادەم دەپ ئويلاپ قالمىسۇن، ھوقۇقدارلارنىڭ شائىرلاردىن قانچىلىك قورقىدىغانلىقىنى كۆردۈڭ.<br />
<br />
بىرەر قاراش ياكى ئىدىيە ئۈچۈن ئۆلۈپ بەرمە،  ھەم باشقىلارنىمۇ بۇنىڭغا كۈشكۈرتمە.<br />
<br />
توخۇ يۈرەك بولما، توخۇ يۈرەكلەرنى مەسخىرە قىل.<br />
قەھرىمانلىق قىلىشقا زور بەدەل كېتىدىغانلىقىنى ئۇنتۇپ قالما.<br />
<br />
بايراملار ۋە خاتىرە كۈنلىرىگە ئاتاپ نەرسە يازما.<br />
ئەخلاق-پەزىلەتنى كۈيلىمە، پۇشايمان قىلىسەن.<br />
مىللىي قەھرىمانلار ئۈچۈن تەزىيە سۆزى يازما، پۇشايمان قىلىسەن.<br />
<br />
راست گەپنى قىلالمىساڭ، سۈكۈتنى ساقلا.<br />
يېرىم راست يېرىم يالغان گەپلەردىن ئېھتىيات قىل.<br />
<br />
ئورتاق خۇشاللىقلارغا قېتىلما.<br />
<br />
ھۆكۈمرانغا ياكى ھوقۇقدارلارغا ياخشىلىق بىلدۈرمە.<br />
ھۆكۈمراندىن ياكى ھوقۇقداردىن ياخشىلىق ئىزدىمە.<br />
<br />
قوپال قىلىقلارغا سەۋىر قىلما.<br />
ھەقنى خەلققە تاڭما، قاپاقباشلار بىلەن مۇنازىرىلىشىپ نېمە قىلىسەن؟<br />
"بىز ھامان بىر كۈنى باب-باراۋەر ھوقۇققا ئېرىشىمىز" ياكى "بۇ دۇنيادا مەھلىيالىققا ئائىت ھېچبىر چۈشەندۈرۈش يوق" دېگەن قاراشلارنى قۇبۇل قىلما.<br />
<br />
"ئىككى مۇنازىرىچىنىڭ ئايرىم-ئايرىم سۆزلىگەنلىرىنىڭ توغرا بولىشى بۇ ئىككىلىسىنىڭ توغرا ئىكەنلىكىنى بىلدۈرمەيدۇ." --(كارل پوپېر) <br />
"مەلۇم بىر ئادەمنىڭ توغرا ئىكەنلىكىنى ئېتىراپ قىلىشىمىز بىزنى مۇنداق بىر خەتەردىن ساقلاپ قالالمايدۇ، ئۇ بولسىمۇ پۈتكۈل ئىنساننىڭ توغرىلىقىغا ئىشىنىش خەتىرى." --(كارل پوپېر)<br />
<br />
بىر نادان بىلەن ئۇ تۇنجى قېتىم سېنىڭ ئاغزىڭدىن ئاڭلاۋاتقان نەرسە توغرىسىدا تالاشما.<br />
<br />
بۇرچۇڭ بولمىسۇن.<br />
بۇرچ تۇيغۇسى كۈچلۈك ئادەمدىن ھەزەر ئەيلە. <br />
<br />
"ئىلمىي تەپەككۇر" دېگەن نەرسىگە ئىشەنمە.<br />
ئىلھامغا ئىشەنمە.<br />
<br />
كەيپ-ساپاغا چۆكۈپ قېلىشتىن ۋە شۇنىڭغا چۆكۈپ قالغۇچىدىن ئېھتىيات قىل.<br />
ئىدىلوگىيە تايىنىنى قويمىغان پاراڭلاردىن ۋە تىلدىن ئېھتىيات قىل.<br />
<br />
ئاراگوننىڭ گىبۇ*نى مەدھىيلەپ يازغان شېئىرىنى ئادەمنىڭ كۆڭلىنى ئېلىشتۇرىدىغان نەرسە دېيىشكە جۈرئىتىڭ بولسۇن.<br />
بۇنىڭ ئۈچۈن چۈشۈنۈش ئىزدىمە.<br />
<br />
ھېچكىم ساڭا:"سارترى بىلەن كامۇسنڭ مۇنازىرىسىدە ھەر ئىككىلىسىنىڭ توغرا." دېمىسۇن.<br />
<br />
مىخانىك يېزىقچىلىققا ۋە قەستەن خۇپىيانىلەشتۈرۈشكە ئىشەنمە، نېمە دەۋاتقانلىقىڭنى بىلىشىڭ زۆرۈر.<br />
ساڭا تېڭىلغان بارلىق ئەدەبىيات مەكتەپلىرىنى رەت قىل.<br />
<br />
ناۋادا سوتسىيالىستىك رىئالىزىم دېگەندەك ئىبارىلەر مودا بولۇپ قالسا، تېماڭنى ئۆزگەرت.<br />
ئەدەبىياتنىڭ ۋەزىپىسى توغرىلىق سورالغىنىڭدا ئاغزىڭنى مەھكەم ئەت، ئۇنى ئاكادېمىكلارغا قويۇپ بەر.<br />
<br />
مۇبادا بىرسى جازا لاگېرىنى بىر تۈرمىگە ئوخشاتسا، ئۇنىڭغا نەدىلىكىنى ئېيتىپ بەر.<br />
مۇبادا بىرسى كالىيما دەرياسى ئاشۋېتىستىن پەرقلىق دېسە، ئۇ بېرىپ پوقىنى يېسۇن.<br />
مۇبادا بىرسى ساڭا ئاشۋېتىسدا قىرغىن قىلىنغىنى ئادەم ئەمەس بەلكى پىت دېسە، ئۈستىدىكىگە ئوخشاش.<br />
ئەگەر بىرەرسى بۇلارنىڭ ھەممىسى "تارىخىي مۇقەررەرلىك" دېسە، ئۈستىدىكىگە ئوخشاش.<br />
<br />
"ئۆزۈڭنىڭ يولىغا ماڭ، باشقىلار نىم دېسە، دېسۇن." -- (دانتى)<br />
<br />
* سابىق سوۋىت ئىتتىپاقى مەملىكەتلىك سىياسىي قوغداش ئىدارىسى.<br />
مەنبە:http://www.douban.com/note/243434060/				<p class="author">
					<strong>anatil8</strong>
				يوللانغان ۋاقتى <span title="2015-3-14 15:08:16">3 كۈن ئالدىدا</span>	</p>
			<h3></h3>
		قالتىس				<p class="author">
					<strong>Crowssonwhite</strong>
				يوللانغان ۋاقتى <span title="2015-3-15 00:04:14">ئۈلۈشكۈن 00:04</span>	</p>
			<h3></h3>
		بۇ پۈتكۈل ئۇيغۇر ئەدەبىيات سەنئەتچى شائىر رەسساملىرى ئۆيلىرىنىڭ تېمىغا پىلاكات قىلىپ ئېسىپ قويغۇدەك تەۋسىيەلەركەن.{:112:}				<p class="author">
					<strong>babur729</strong>
				يوللانغان ۋاقتى <span title="2015-3-15 23:18:21">ئۈلۈشكۈن 23:18</span>	</p>
			<h3></h3>
		تەرجىمان ياخشى تەرجىمە قىپتۇ{:112:}{:112:}				<p class="author">
					<strong>enwerjula</strong>
				يوللانغان ۋاقتى <span title="2015-3-15 23:41:49">ئۈلۈشكۈن 23:41</span>	</p>
			<h3></h3>
		 بۇ يازمىنى ئاخىرىدا   enwerjula تەھرىرلىگەن. ۋاقتى  2015-3-15 23:43  <br />
<br />
پولشادىكى ئوستۋېتسىن جازا لاگىرى				<p class="author">
					<strong>enwerjula</strong>
				يوللانغان ۋاقتى <span title="2015-3-15 23:45:03">ئۈلۈشكۈن 23:45</span>	</p>
			<h3></h3>
		كالىيما دەرياسى<br />
‏-----<br />
‏قىرىم دەرياسى بولسا كېرەك.				<p class="author">
					<strong>A.Qarluq</strong>
				يوللانغان ۋاقتى <span title="2015-3-16 10:19:54">تۈنۈگۈن 10:19</span>	</p>
			<h3></h3>
		بەزى گەپلىرى بوپ قويۇدىكەن…			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish62814.html" target="_blank"><strong>بىر ياش يازغۇچىغا</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
