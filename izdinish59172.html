<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>غېنى سەمەت: يورۇق ساھىللار-ئىزدىنىش تورى</title>
<link href="./izdinish59172.html" rel="canonical" />
<meta name="keywords" content="ئىزدىنىش تورى  غېنى سەمەت: يورۇق ساھىللار" />
<meta name="description" content="ئىزدىنىش تورى  غېنى سەمەت: يورۇق ساھىللار ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-105.html">شېئىرىيەت گۈلزارى</a> › غېنى سەمەت: يورۇق ساھىللار</div>

<div id="content">
			<p class="author">
					<strong>Muyunchur</strong>
				يوللانغان ۋاقتى 2014-7-19 13:41:07	</p>
			<h3>غېنى سەمەت: يورۇق ساھىللار</h3>
		<br />
<br />
يورۇق ساھىللار<br />
<br />
(ئۇيغۇر ئالىمى، ئەدىب نەزەرغوجا ئابدۇسەمەت ئۇيغۇر بالىسغا بېغىشلايمەن)<br />
<br />
غېنى سەمەت<br />
<br />
<br />
قارا تۈنلەر - ساداق سالىدۇ،<br />
<br />
قارلىغاچلار تېزىپ كەتمەيدۇ.<br />
<br />
ئېغىر تېنىق ئىگىسىز ئەمەس،<br />
<br />
ئازابلارغا ھاردۇق يەتمەيدۇ.<br />
<br />
<br />
ساھىللارغا تىنجىق تەگكەندە،<br />
<br />
ئالتۇن شاخلار ئۆز ھالى بىلەن.<br />
<br />
جاغىستاي ۋە يەتتە سۇ ئارا،<br />
<br />
يۈرىكىنى ئالىقانغا ئېلىپ<br />
<br />
ساھىللارغا قۇت-يۇرۇق بەرگەن<br />
<br />
بىر ئاتەش __<br />
<br />
                    بىر قۇياش بار ئىكەن.<br />
<br />
<br />
نەزەرغوجا ئۆستەڭلىرىدە،<br />
<br />
ئۇنىڭ چوغدەك قانلىرى ئاقار.<br />
<br />
ئۇنتۇلغان بىر قەبرە بار بۇندا،<br />
<br />
بىر زات ئەمەس، بىر قەۋم ياتار.<br />
<br />
<br />
ئىزلار ئىزغا ئۇلىشىپ كېلەر،<br />
<br />
يىلتىزلارغا يۆگىشىپ كېلەر.<br />
<br />
ئۇپۇقلارغا تۇمار ئاسايلى،<br />
<br />
قارا ساھىل ئولىشىپ كېلەر.<br />
<br />
<br />
ساھىلىمىز تىنىپ كەتمەيدۇ،<br />
<br />
ساھىلىمىز جىمىپ كەتمەيدۇ...<br />
<br />
   2003 - يىل، ئۈرۈمچى<br />
<br />
______________________________<br />
   نەزەرغوجا ئابدۇسەمەت ئۇيغۇر بالىسى ھەققىدە:  نەزەر غوجا ئابدۇسەمەت يۈكسەك ئىستېداتقا ئىگە ئالىم ، تالانتلىق شائىر بولۇش سۈپىتى بىلەن ئۇيغۇر ئىدىئولوگىيە ۋە  ئەدەبىياتى تارىخىدا ئالاھىدە ئورۇن ئىگىلەيدۇ . <br />
    نەزەر غوجىنىڭ ئاتا - ئانىسى ئوقۇمۇشلۇق كىلشەر بولۇپ ، ئىلى ۋىلايتىنىڭ جاغىستاي يېزىسىدا ياشىغان. نەزەر غوجىنىڭ دادىسى ئابدۇسەمەت 1864- يىلى كۆتۈرۈلگەن چىڭ سۇلالىسى ھۆكۈمتىگە قارشى دېھقانلار قوزغىلىڭىغا قاتناشقان . 1871-، 1881- يىللىرى چاررۇسىيە قوشۇنى ئىلى ۋىلايتىگە تاجاۋۇز قىلىپ كىرىپ ، ئىلىنى بېسىۋالدى . ھەم چاررۇسىيە تاجاۋۇزچىلىرىنىڭ قاتتىق ئېكىسپىلاتسىيسى ، ھەم يەرلىك فېئودال كۈچلەرنىڭ تالان - تاراج قىلىشىغا ئۇچراپ ھالسىزلانغان ئىلى دەريا ساھىلىدىكى ئۇيغۇرلار يەتتە سۇ تەۋەسىگە كۆچۈشكە مەجبۇر بولدى . ئەنە شۇ كۆچمەنلەر ئىچىدە ئابدۇسەمەت ئائىلىسىمۇ بار ئىدى . <br />
نەزەر غوجا 1887- يىلى ھازىرقى قازاقسىتانغا قاراشلىق غالجات يېزىسىدا تۇغۇلغان . ئائىلىسى نەزەر غوجىنىڭ تەربىيسىگە كۆڭۈل بۆلگەن . ئابدۇسەمەت ئۇنى موللىلارغا بېرىپ ئوقۇتقان ، تارىخىي ۋەقەلەر، ھىكايىلەرنى سۆزلەپ بېرىپ ، ئۇيغۇر تارىخىدىن خەۋەردار قىلغان . ئەسلى يۇرتىنىڭ ئىلى دەريا بويىدا ئىكەنلىكىنى ھېكايە قىلىپ بېرىپ ، ئوغلىنىڭ قەلبىدە ئانا يۇرتىغا كۈچلۈك مۇھەببەت تۇيغۇسىنى ئويغاتقان . شۇڭا ، نەزەر غوجا بالىلىق دەۋىرىدىن تارتىپلا سادىر پالۋان ، نۇزۇگۇم ھەققىدىكى قوشاقلارنى يادلىۋالغانىدى . ئۇ مەكتەپكە كىرىپ تىرشىپ رۇس تىلىنى پۇختا ئۆزلەشتۈرۋالغان . ئۇ ئالمۇتادىكى زاۋۇت مەكتىپىدە بىر يىلغا يېقىن ئوقۇغاندىن كېيىن ، بىلىم تەشنالىقىنى تېخىمۇ قاندۇرۇش ئۈچۈن تاتارستاندىكى قازان ئۇنۋېرستېتىغا ئوقۇشقا بارغان ، كېينىرەك مىللى مەدەنىيەت تەتقىقاتى ساھەسىدە كۆزگە كۆرۈنگەن رادىلوف ، مالوفتەك ئالىملار بىلەن خەت ئالاقىسى قىلىپ ، ئۇيغۇر تارىخى ۋە مەدەنىيتى ھەققىدە كۆپلىگەن نەرسىلەرنى ئىگىلىگەن . يالقۇنلۇق ئىنقىلابچى ئابدۇللا روزىباقىيوۋ بىلەن چوڭقۇر دوسلتۇق مۇناسىۋىتى ئورناتقان . ئۇلار بىر - بىرىنى ھۆرمەتلىگەن ، قوللاپ - قۇۋۋەتلىگەن . <br />
1917- يىلى ئۆكتەبىر ئىنقىلابى غەلبە قىلغاندىن كېيىن، نەزەر غوجا ئۇيغۇر بالىسى يەتتە سۇ رايونىدا سوۋېت ھاكىميتىنى بەرپا قىلىش خىزمەتلىرىگە ئاكتىپ قاتناشقان . يېڭى مەدەنىيەت بەرپا قىلىش، سوۋېت ھاكىميتىنى قوغداش ۋە مۇستەھكەملەش جەھەتلەردىكى ئىجتىمائي - سىياسى پائالىيەتلەردە ئاۋانگارتلىق رول ئوينىغان . ئۇ لېنىن يولىنىڭ تەرغىباتچىسى بولۇپ قالغان . شۇڭا، ئابدۇللا روزىباقىيوۋ : «نەزەر خوجا ئابدۇسەمەت» (ئۇيغۇر بالىسى ) خەلقىمىزنىڭ ئىچىدىن چىققان پىشقەدەم ئەدىب، دېموكرات ، شورالار ھۆكۈمىتىگە دوست، ئۇنىڭ يولىغا كىرگەنلەرنىڭ بىرىنچىسىدۇر >> دېگەن . <br />
نەزەر غوجا 1923- يىلى كېيىنكى بىر مەزگىللىك ھاياتىنى غالجات يېزىسىدىكى كولخوزچىلار ئىچىدە ئەمگەك بىلەن ئۆتكۈزگەن . غالجاتلىق ئاسىم قاسىموۋ مۇنداق يازغان :« 1923-، 1930- يىللاردا غالجاتتىكى سودا كوپېراتىپغا يىتەكچىلىك قىلىپ ، خەلىق ئېھتىياجىنى قانائەتلەندۈرۈشكە بىۋاستە غەمخورلۇق قىلغان، ھەم دېھقانلارغا ئۈلگە كۆرستىش ئۈچۈن قولىغا كەتمەن ئېلىپ ، غالجات غولىدىكى سۈيى ئوڭاي چىقىدىغان جايلاردىن ئەمەس ، بەلكى ئەڭ قىيىن، ئېدىر- قاپتاللارنى ئايلاندۇرۇپ ئۆستەڭ تارتىپ ، مۇشەققەتلىك ئىشقا باش بولغان . ھازىرقى  بۇ ئۆستەڭنى ‹ نەزەر غوجا ئۆستىڭى› دەپ ئاتىشىدۇ.»<br />
     1928- يىلى ستالىن « بۇرژۇئا مىللەتچىلىرىنى تازىلاش» دەيدىغان سولچىل سىياسەتنى يۈرگۈزۈپ ، زور تۈركۈمدىكى تاتار ۋە ئۇيغۇر زىيالىيلار ۋە كوممۇنىستلارنى تۇتقۇن قىلغان ، باستۇرغان .«بۇ قىسىم پۇرسەتپەرەسلەر نەزەر غوجىنىڭ ئىلگىرى تاتار زىيالىيلىرى بىلەن يېقىن مۇناسىۋەتتە ئۆتكەنلىكىنى باھانە قىلىپ ، ئۇنىمۇ تارتىپ چىقىرىشقا ئۇرۇنغان . ئۇنىڭ (تەييارتاپلار ) ناملىق شئېرىغىمۇ تەنقىدلەر يېزىلىپ ، ئۇنىڭغا تار مەزھەپچى ، تاقابىلچى ، دېگەن ۋە باشقا تامامەن ئاساسسىز تۆھمەتلەر چاپلانغان . ھەتتا ئۇنىڭ ھاياتىمۇ تەھدىتكە ئۇچىرىغان . ئېيتىشلارغا قارىغاندا ، شۇ چاغدا ئابۇدللا روزىباقيوۋ ئۇنىڭغا ئىنىسى ئابدۇغۇپۇر روزىباقيوۋ (سولۇن )دىن ئۆزىنى چەتكە ئېلىش توغرۇلۇق ئۇچۇر يەتكۈزگەنىكەن . دەرۋەقە ، ئۇ 1929- يىلى ئىلى تەۋەسىگە كۆچۈپ كېتىپ ئۇزۇن ئۆتمەي ، ئۆزبېك ۋە ئۇيغۇرلاردىن ئابدۇللا قادىرى(جۇلقۇنباي) ، ئابدۇللا روزىباقىيوۋ ، نۇر ئسرائىل ... قاتارلىقلار قاتتىق باستۇرۇلغان ». <br />
     نەزەر غوجا 1929- يىلى كۈزدە خوتۇن - بالىلىرىنى ئېلىپ ئىلى ۋىلايتىنىڭ جاغىستاي يېزىسىغا ماكانلاشقان . بۇ يەردىمۇ «غالجات مەھەللىسى» دېگەن بىر مەھەللە بولۇپ ، ئۇنىڭدا ئۆكتەبىر ئىنقىلابى ۋە ئۇنىڭدىن كېيىنكى مالىمانچىلىقلاردا كۆچۈپ كەتكەن غالجاتلىقلار ، شۇنداقلا نەزەر غوجىنىڭ ئۇرۇق - تۇغقان ، تونۇش- بىلىشلىرى ئولتۇراقلاشقان . <br />
جاغىستاي مائارىپ ۋە مەدەنىيەتتە بىر قەدەر تەرەققىي قىلغان يېزا ئىدى . بۇ يەردە 1900- يىللاردىلا دىني مەكتەپلەر بار بولۇپ ، پەننى دەرسلەر قوشۇمچە ئۆتۈلەتتى. 1910- يىلىدىن كېيىن ، قازان ئۇنۋېرستېتىنى پۈتتۈرگەن مىرزا مۇئەللىم ، مىسرىدىكى ئەزھەر دارىلفونۇنىنى پۈتتۈرگەن ناسۇھا داموللام ، ئەيسا داموللاملار مەسچىت يېنىغا پەننىي ۋە دىنني مەكتەپلەر قۇرغانىدى . نەزەر غوجا بۇ يەردە مۇنتىزىم بىرپەنني مەكتەپنىڭ يوقلۇقىنى نەزەردە تۇتۇپ ، مەرىپەتپەرۋەر زاتلارنىڭ قوللىشى بىلەن بىر پەننىي مەكتەپ سېلىشنى تەشەببۇس قىلغان . نەتىجىدە 1933- يىلى «بىرلىك»مەكتىپى سېلىنغان . نەزەر غوجا بۇ مەكتەپكە ئىقتسادىي جەھەتتىلا ياردەم بېرىپ قالماي ، يەنە قازان شەھىردىن دەرسلىكلەرنى ئالدۇرۇپ بەرگەن . ئوقۇغۇچىلار بىر خىل مەكتەپ فورمىسى كىيىپ تەنتەربىيە ئويناشنى يولغا قويغان . 1934- يىلى بىر كۇلۇب سېلىنىپ ، ئارتىسلار ئويۇن قويۇپ ، يېزا خەلقىنىڭ مەدەنىي تۇرمۇشىنى جانلاندۇرۇپ ، مەنىۋيتىنى بېيتقان . شۇ مەزگىللەردە، بۇ كۇلۇبتا «خىيالى تېۋىپ»، «نۇزۇگۇم»، «پەرھاد - شېرىن»، «نامەرد باي»قاتارلىق سەھنە ئەسەرلىرى ئوينالغان . بۇلارنىڭ ئىچىدىكى«نۇزۇگۇم»بىلەن «نامەرد باي»نى نەزەر غوجا يېزىپ بەرگەن . ئۇ يەنە ئارتىسلارغا كۆپلىگەن ناخشا تېكستىلىرىنىمۇ يېزىپ بەرگەن . ئۇ مەكتەپتىكى بىر ئاممىۋى يىغىلىشتا سەنئەتنىڭ رولى ئۈستىدە توختىلىپ :«خەلقنىڭ كاللىسىنى ئېچىشتا دورىدىنمۇ كۆرە سەنئەت مۇھىم» دېگەن مەشھۇر سۆزنى قىلغان . ئۈچ ۋىلايەت ئىنقىلابى مەزگىلىدە نەزەر غوجا يازغان شئېر ۋە ماقالىلىرىنى «ئالغا » ، «ئىتتىپاق»قاتارلىق گېزىت- ژورناللارغا ئەۋەتىپ ، ئېلان قىلدۇرغان .«خۇشتىرخان»ناملىق داستاننى ۋە ئۆز كۆزى بىلەن كۆرگەن ھەم ئاڭلىغانلىرى ئاساسىدا «دىلموك تېغى باغىرىدىكى ئۇيغۇر يېزىلىرى»ناملىق ماقالىسىنى يېزىپ چىققان. 1948- يىلى ۋە 1949- يىللىرى ئۈچ ۋىلايەت ئىنقىلابىنىڭ رەھبىرى ئەخمەتجان قاسىمى ، غېنى باتۇر قاتارلىقلار نەزەر غوجىنى يوقلاپ چىقىپ ، ئۇنىڭ ئۆيىدە قونۇپ ، سۆھبەتلەردە بولغان . ئەخمەتجان قاسىمى كىشلەرنىڭ ئالدىدا نەزەر غوجىنى «ئۇستازىم» دەپ ھۆرمەتلىگەن. «1951- يىلى شائىر ئەلقەم ئەختەم ، يازغۇچى ماناپ قەدىرىلار جاغىستاي يېزىسىغا يەر ئىسلاھات كادىرى بولۇپ چىققاندا، نەزەر غوجا بىلەن كۆرۈشكەن ھەم ئۇنىڭ بىر قىسىم قوليازمىلىرىنى ئېلىپ كەتكەن». بۇ زاتى مۇبارەكنىڭ «يورۇق ساھىللار» ناملىق ئەسەرلەر توپلىمى بار<br />
   نەزەر غوجا ھاياتنىڭ ھەر خىل قىسمەتلىرىنى باشتىن كەچۈرۈپ ، ئېغىر زەربىلەرگە ئۇچراپ ، ياشانغاندا كېسەلچان بولۇپ قالغان . 1952- يىلى كەچ كۈزدە ، كېسلى قوزغىلىپ دورا ئۈنۈم بەرمەي ۋاپات بولغان .<< ئۆز زامانىسىدىكى يېڭىلىق تەرەپدارلىرىنىڭ بىرى >>، << مۇشۇ ئەسىرنىڭ باشلىرىدا مىللتىمىزنىڭ تەقدىرى ئۈستىدە ئەڭ كۆپ ئويلانغان ۋە ئازابلانغان زىيالىيلرىمىزنىڭ بىرى>>، ئەل جامائەت ئىچىدە ھۆرمەتكە سازاۋەر بۇ مەرىپەتچىنىڭ مېيتى << بىرلىك>>-ھازىرقى جاغىستاي يېزىلىق مەركىزىي باشلانغۇچ مەكتەپنىڭ ئارقىسىدىكى قەبىرستانلىققا دەپنە قىلىنغان . ( نەزەرخوجا ئابدۇسەمەت ھەققىدىكى مەلۇمات ئۇيغۇر ئەجداد تارىخ تورىدىن ئېلىندى)				<p class="author">
					<strong>niyazdixan</strong>
				يوللانغان ۋاقتى 2014-7-19 15:18:04	</p>
			<h3></h3>
		 ئۇ ئالمۇتادىكى زاۋۇت مەكتىپىدە<br />
سوپى زارۋات مەكتىپىغۇ ئەسلى. سوپى زارۋاتوف دېگەن ئۇيغۇر بولشىۋېكنىڭ نامىنى بەرگەن ئالمۇتىدىكى ئۇيغۇر ئوتتۇرا مەكتىپى. 1919-، 1920-يىللار ئەتراپىدا قۇرۇلغان. نەزەر غوجىنىڭ يېشى 33 لەرگە كەلگەندە ئوتتۇرا مەكتەپكە كىرىپ ئوقۇشى تازا مەنتىقىغە ئۇيغۇن ئەمەسقۇ. <br />
ئەينى ۋاقىتتا ئۆزى مەتبۇئاتلاردا ئىسمىنى نەزەر غوجا ئابدۇسېمەتوف دەپ يېزىپتىكەن.  <br />
 ئۇ لېنىن يولىنىڭ تەرغىباتچىسى بولۇپ قالغان . شۇڭا، ئابدۇللا روزىباقىيوۋ : «نەزەر خوجا ئابدۇسەمەت» (ئۇيغۇر بالىسى ) خەلقىمىزنىڭ ئىچىدىن چىققان پىشقەدەم ئەدىب، دېموكرات ، شورالار ھۆكۈمىتىگە دوست، ئۇنىڭ يولىغا كىرگەنلەرنىڭ بىرىنچىسىدۇر >> دېگەن . <br />
ئوتتۇرا ئاسىيادا مەسلەك ئۈچۈن قېرىنداشلار بىر-بىرىنى قىرغىن قىلغان ئەھۋالغا ئادەمنىڭ ئىچى سېرىلىدۇ. ئابدۇللا روزىباقايىفنىڭ رەھبەرلىكىدىكى تارانچى پولكى قوقەند مۇختارىيىتىنى باستۇرۇش ئۈچۈن جان تىكىپ كۈرەش قىلىپ خىزمەت كۆرسەتكەن.				<p class="author">
					<strong>tayker</strong>
				يوللانغان ۋاقتى 2014-7-19 19:14:47	</p>
			<h3></h3>
		مەن ئاڭلىمىغان زات ئىكەن بۇ ، ئەمدى بىلىۋالدىم :o				<p class="author">
					<strong>melek</strong>
				يوللانغان ۋاقتى 2014-7-19 22:38:55	</p>
			<h3></h3>
		نەزەر غوجا ئابدۇسەمەتوفنىڭ ئالتە شەھەر سەپىرى دەپمۇ كىتابى بارغۇ دەيمەن ھە؟				<p class="author">
					<strong>Qismet</strong>
				يوللانغان ۋاقتى 2014-7-20 00:15:44	</p>
			<h3></h3>
		 بۇ يازمىنى ئاخىرىدا   Qismet تەھرىرلىگەن. ۋاقتى  2014-7-20 00:16  <br />
<br />
melek يوللىغان ۋاقتى  2014-7-19 22:38 static/image/common/back.gif<br />
نەزەر غوجا ئابدۇسەمەتوفنىڭ ئالتە شەھەر سەپىرى دەپمۇ ك ...<br />
<br />
ماۋۇ كىتابنى مەن ئاڭلىماپتىمەن. ئەگەر «ئالتە شەھەر مەكتۇبلىرى»نى دېمەكچى بولسىڭىز، ئۇ كىتاب نوشىرۋان يائۇشىفنىڭ.				<p class="author">
					<strong>dillani</strong>
				يوللانغان ۋاقتى 2014-7-20 10:39:53	</p>
			<h3></h3>
		مۇنداق كىشىلىرىمىزمۇ بار ئىدى دەڭ .				<p class="author">
					<strong>melek</strong>
				يوللانغان ۋاقتى 2014-7-20 11:10:02	</p>
			<h3></h3>
		Qismet يوللىغان ۋاقتى  2014-7-20 00:15 static/image/common/back.gif<br />
ماۋۇ كىتابنى مەن ئاڭلىماپتىمەن. ئەگەر «ئالتە شەھەر مە ...<br />
<br />
ئالتە شەھەر مەكتۈبىنى دېمىدىم، ئالتە شەھەر سەپەر خاتىرىسىمۇ ئالتە شەھەر سەپىرىمۇ ، شۇنداقراق ئىسىمدا بىر كىتابى بار ئىدى، بۇرۇن ئورخۇن مۇنبىرىدە بىر قانچە بۆلىكىنى ئىلان قىلغانىدى.				<p class="author">
					<strong>EliGhulja</strong>
				يوللانغان ۋاقتى 2014-7-20 12:19:54	</p>
			<h3></h3>
		نەزەر غوجا ئابدۇسەمەتوف «ئۇيغۇر بالىسى»دىگەن نامنى تەخەللۇس قىلىپ ئەسەرلەرنى ئىلان قىلغان . ئۇيغۇر نامىنى ئەسلى كەلتۈرۈش ئۈچۈن كۆپ كۈچ چىقارغان . ئۇنىڭ «ئالتە شەھەر خاتىرىلىرى»مۇ ئىشقىلىپ مۇشۇنداق بىر ئەسىرى بار .				<p class="author">
					<strong>xaqan</strong>
				يوللانغان ۋاقتى 2014-7-20 12:27:39	</p>
			<h3></h3>
		ئىلى دەرياسىنىڭ 2013 يىللىقمۇ ياكى 2012-يىللىقتىكى سانلىرىدىمۇ ئىشقىلىپ بىر ساندا مەخسۇس مۇشۇ زەر غوجا ئابدۇسەمەتوف «ئۇيغۇر بالىسى» نىڭ ماقالىسى بېسىلغان ئىدى. كېيىنكى سانىدا داۋاملىق ئېلان قىلىندۇ دەپ يوقاپلا كەتتى.				<p class="author">
					<strong>yawa</strong>
				يوللانغان ۋاقتى 2014-7-20 16:10:28	</p>
			<h3></h3>
		melek يوللىغان ۋاقتى  2014-7-20 11:10 static/image/common/back.gif<br />
ئالتە شەھەر مەكتۈبىنى دېمىدىم، ئالتە شەھەر سەپەر خات ...<br />
<br />
«ئالتە شەھەرگە سەپەر» دەك ئېسىمدە.				<p class="author">
					<strong>Qismet</strong>
				يوللانغان ۋاقتى 2014-7-20 21:27:18	</p>
			<h3></h3>
		melek يوللىغان ۋاقتى  2014-7-20 11:10 static/image/common/back.gif<br />
ئالتە شەھەر مەكتۈبىنى دېمىدىم، ئالتە شەھەر سەپەر خات ...<br />
<br />
ئۆزۈر، مەن بۇ كىتاب ھەققىدە مەلۇماتسىزكەنمەن.				<p class="author">
					<strong>turkzad</strong>
				يوللانغان ۋاقتى 2014-7-21 07:53:02	</p>
			<h3></h3>
		Qismet يوللىغان ۋاقتى  2014-7-20 21:27 static/image/common/back.gif<br />
ئۆزۈر، مەن بۇ كىتاب ھەققىدە مەلۇماتسىزكەنمەن.<br />
<br />
نەزەر غوجا ئابدۇسەمەتوۋنىڭ كىتابىنىڭ ئىسمى «يورۇق ساھىللار». 2004-يىلى ئالمۇتادا نەشىر قىلىنغان. يۇرتىمىزدا تېخى نەشىر قىلىنغىنى يوق.			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish59172.html" target="_blank"><strong>غېنى سەمەت: يورۇق ساھىللار</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
