<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>تۇرپاندىكى تۇيغۇلار</title>
<link href="./izdinish61127.html" rel="canonical" />
<meta name="keywords" content="تۇرپاندىكى تۇيغۇلار ئىزدىنىش تور بېكىتى" />
<meta name="description" content="تۇرپاندىكى تۇيغۇلار ئىزدىنىش تور بېكىتى ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-105.html">شېئىرىيەت گۈلزارى</a> › تۇرپاندىكى تۇيغۇلار</div>

<div id="content">
			<p class="author">
					<strong>129</strong>
				يوللانغان ۋاقتى 2015-1-18 20:25:48	</p>
			<h3></h3>
		يەنە بىر بالا<br />
يارغول<br />
سەپەر<br />
<br />
<br />
<br />
<br />
يۈر،كەتتۇق<br />
ئويسىز مۇساپە ئارا<br />
مەقسەتسىزلىككە.<br />
ئىدراك ئېغىر كېلىدۇ،<br />
سۈرگۈنلەرنىڭ قەدەملىرىدەك<br />
ئۆلۈكلەرنىڭ بەدەنلىرىدەك.<br />
<br />
كۇپايىدۇر<br />
سەمىمىيلىك سېۋىتىگە ساپ ھېسيات سېلىۋالساڭ<br />
ئۇزاپ بارچە يات ئاۋازلاردىن،ساڭا كېلىۋالساڭ.<br />
<br />
شۇندىلا،پەقەت شۇندىلا<br />
شائىرسەنكى يازساڭ،يازمىساڭ.<br />
<br />
<br />
<br />
<br />
<br />
<br />
يەنە بىر بالا<br />
<br />
<br />
<br />
پىكىر مېنى سىلەرگە ئېلىپ كەلگەن<br />
يەنە سىلەر ۋە ئۆزىدىن يىراقلاشتۇرىدۇ.<br />
<br />
خىيال ئازابتۇر<br />
ئازاب شېئىردۇر،<br />
شېئىر بولسا<br />
تەنھالىقنىڭ بەلگىسى.<br />
<br />
ھەممە يەردە ئولتۇراقلاشقانمەن<br />
سۆز مېنىڭ خاس خانەم.<br />
ئۇندا تورۇس بار،گۈل بار،<br />
ئەخلەت چېلىكىدىكى ئۆلۈم ھىدى ھەم.<br />
<br />
ھېسىيات بىردىنبىر ھۇجرام<br />
تېپىلار ھەممە<br />
پىكىردىن باشقا<br />
<br />
مىسرالىرىم<br />
پەيلاسوپنىڭ شىلەپىسىگە<br />
سىيىۋاتقان بىر بالا.<br />
<br />
<br />
<br />
شېئىرنىڭ بارلىققا كېلىشى<br />
<br />
<br />
<br />
-ئازراق ھەسرەت ياكى<br />
ئازاب تەمى ئارىلاشتۇرىمىز<br />
كۆز يېشى قۇرغاقلىشىشنىڭ ئالدىنى ئالىدۇ<br />
مۇبالىغە مۇچتۇر،ئۇ ھەممىنى ئۇسسۇلغا سالىدۇ.<br />
ئىستىلىستىكىلىق ۋاستىلەر رەڭ بېغىشلايدۇ<br />
ئىماگنىڭ ھىدى كىشىنى مەستخۇش قىلىدۇ<br />
پۈتۈن ماھارەتلەردىن كېيىن...<br />
ھېچنېمە بارلىققا كەلمەيدۇ<br />
-نېمىشقا؟<br />
-ئەخمەق ئوت ياقمىساڭ قانداق پىشىدۇ<br />
-ھاھاھاھائۇنتۇپ قاپتىمەن،ئوتنى نەدىن ئاچىمىز<br />
-يۈرەكتىن.<br />
				<p class="author">
					<strong>129</strong>
				يوللانغان ۋاقتى 2015-1-18 20:27:56	</p>
			<h3></h3>
		غۇلامئەلىنىڭ ئۆلۈمى<br />
<br />
يارغول<br />
<br />
<br />
<br />
قوي يىلىغا كىرمەكتىمىز تېز<br />
ياشىماقچى بولۇپ ھەممىمىز.<br />
<br />
ئاپتاپلاردا،ئېرىق بويىدا،<br />
رەستىلەردە،چوڭ كوچىلاردا.<br />
دەرەخلەرنىڭ ھارغىن شېخىدا،<br />
ئۆلۈم دېگەن خەت.<br />
<br />
ئۇشتۇمتۇت ئۆلۈم مەڭگۈ ئاخىرلاشمايدۇ،<br />
ئۇنىڭ دەرگاھى،قان بېسىمىنىڭ ئۇدۇلىدا،<br />
يۈرەك مۇسكۇل تىقىلمىسىنىڭ ئارقا تەرىپىدە،<br />
تەنناز قىزلارنىڭ ئىسىملىرىدا،<br />
ھاياتلىقنىڭ مەيدە يانچۇقىدا.<br />
<br />
تۇيۇقسىز ئۆلۈم مەڭگۈ ئاياغلاشمايدۇ،<br />
دوختۇرلارنىڭ خالاتلىرى ۋە<br />
بايقاشلارنى قىلىپ مەسخىرە.<br />
مەۋجۇدتۇر ئۇ قىزغىن سۆيگۈدەك،<br />
كېسەل ياكى سالامەت تەندە.<br />
<br />
غۇلامئەلى<br />
بۈگۈن سەھەر توي قىلماقچىدى،<br />
ئۇ كۆمۈلگەن قەبرىدىن كەلدۇق.<br />
‹‹تۇيۇقسىز ئۆلۈم››سۆزى بولمىغان بولسا،<br />
ئانىسىغا نېمىمۇ دەيتتۇق؟<br />
<br />
ھاياجانلىق كۈي مىسالىمىز<br />
پورەكلىگەن گۈل مىسالىمىز<br />
بويرۇق چۈشسە كۆكتىن ئۇشتۇمتۇت،<br />
ئوتى ئۆچكەن كۈل مىسالىمىز.<br />
بۇ ئىنىمىز غۇلامئەلىدەك<br />
ياخشى ئۇكام غۇلامئەلىدەك<br />
ئوماق ساقام غۇلامئەلىدەك<br />
تالايلىغان غۇلامئەلىدەك...				<p class="author">
					<strong>yerimnan</strong>
				يوللانغان ۋاقتى 2015-1-18 21:54:26	</p>
			<h3></h3>
		شېئىرنىڭ بارلىققا كىلىشى،غۇلامئەلىنىڭ ئۈلۈمى ...				<p class="author">
					<strong>gulmisal</strong>
				يوللانغان ۋاقتى 2015-1-18 22:17:28	</p>
			<h3></h3>
		129 يوللىغان ۋاقتى  2015-1-18 20:27 static/image/common/back.gif<br />
غۇلامئەلىنىڭ ئۆلۈمى<br />
<br />
يارغول<br />
<br />
<br />
يەنىلا بىر-بىرىدىن قالتىس شېئىرلار!ھارمىغايسىز ...خۇددى ئىچىمدىكىنى دەۋاتقاندەك،مەن دىيەلمەيۋاتقان گەپلەردەك...ئوقىسا ئوقىغۇسى كىلىدۇ كىشىنىڭ،بەركەتلەر بولسۇن ھەر قەدىمىڭىز،قەلەملىرىڭىزگە...يوقاپ كەتمەي يېزىپ تۇرغايسىز 				<p class="author">
					<strong>kakkur</strong>
				يوللانغان ۋاقتى 2015-1-19 08:27:59	</p>
			<h3></h3>
		مەن‹‹شېئىر ›› دىگەن ژانىردىن يىراقراق تۇرسام بولغۇدەك<br />
{:112:}				<p class="author">
					<strong>129</strong>
				يوللانغان ۋاقتى 2015-1-22 22:14:22	</p>
			<h3></h3>
		بىر ئۆتۈنۈشۈم بار<br />
<br />
يارغول<br />
<br />
قىرىق مېنۇتتىن كېيىن،ئوتتۇز توققۇز مېنۇتتىن كېيىن<br />
ئوتتۇز سەككىز مېنۇتتىن كېيىن...<br />
ئوتتۇز يەتتە ياشلىق ئابدۇراھماننى<br />
شۇنچىلىك سۆيۈملۈك بىر پالۋاننى<br />
كۆمۈپ قويامسىىلەر؟<br />
ئەي ئەزىزلەر<br />
ئۇنى سۇدا ئەمەس،بىر قەۋىمنىڭ كۆز ياشلىرىدا <br />
يۇيۇپ قويغانسىلەر؟<br />
ئۇنى  راستىنلا  كۆمۈپ قويامسىلەر؟<br />
قوللىرىغا،سارغۇچ چېچىغا<br />
كۆزلىرىگە،ئىللىق يۈزىگە..<br />
مېنىڭ ئۈچۈن،پەقەت مەن ئۈچۈن<br />
سۆيۈپ قويامسىلەر؟<br />
سۆيۈپ قويامسىلەر؟..<br />
				<p class="author">
					<strong>129</strong>
				يوللانغان ۋاقتى 2015-1-29 23:46:37	</p>
			<h3></h3>
		كۆز<br />
<br />
يارغول<br />
<br />
بىرلا ناخشىنى ئېيىتتى ئابدۇللا،<br />
شۇنچە ئۇزۇن يىللادىن بېرى.<br />
بىرلا نىشاندىن كەتمىدى ئۇزاپ،<br />
مەرھۇم ئابدۇراھماننىڭ ئاتقان ھەر مۇشى.<br />
پەقەت بىر زاتنى سۆزلىدى تىنماي،<br />
ئادىل تۇنىيازنىڭ ھەر بىر مىسراسى.<br />
ئىمام مېھراپتا دېدى بىر ئۆمۈر،<br />
ئاسماندىن چۈشكەن شۇ بىرلا سۆزنى.<br />
ئىنسانىيەتكە يول ئالدىم مەن ھەم،<br />
تاپماق بولۇپ شۇ بىرلا جۈپ كۆزنى...				<p class="author">
					<strong>129</strong>
				يوللانغان ۋاقتى 2015-1-29 23:48:09	</p>
			<h3></h3>
		بىر ئۆتۈنۈشۈم بار<br />
<br />
يارغول<br />
<br />
قىرىق مېنۇتتىن كېيىن،ئوتتۇز توققۇز مېنۇتتىن كېيىن<br />
ئوتتۇز سەككىز مېنۇتتىن كېيىن...<br />
ئوتتۇز يەتتە ياشلىق ئابدۇراھماننى<br />
كۆمۈپ قويامسىىلەر؟<br />
ئۇنى سۇدا ئەمەس،بىر قەۋىمنىڭ كۆز ياشلىرىدا <br />
يۇيۇپ قويغانسىلەر؟<br />
ئۇنى  راستىنلا  كۆمۈپ قويامسىلەر؟<br />
قوللىرىغا،پېشانىسىگە<br />
مېنىڭ ئۈچۈن،پەقەت مەن ئۈچۈن<br />
سۆيۈپ قويامسىلەر؟<br />
سۆيۈپ قويامسىلەر؟..<br />
				<p class="author">
					<strong>129</strong>
				يوللانغان ۋاقتى 2015-2-7 23:07:33	</p>
			<h3></h3>
		سول تەرىپىم<br />
<br />
يارغول<br />
<br />
ئوي لوگىكىسىزلىق بىلەن تولغان،<br />
مەنتىقىغە ئەڭ ئۇيغۇنى ئۆلۈمدۇر.<br />
ئاسمىنىدا لەيلەپ يۈرگىنى،<br />
خىيال،قۇش ۋە تەنھا روھىمدۇر.<br />
<br />
ھېچنېمىنى ئويلىمىدىم<br />
چوقۇم بىر نەرسە ئويلاش كېرەك بولسا<br />
ئويلىغاندىمەن<br />
ئاخشام كۆرگەن ھېلىقى قىزنى<br />
چۈشتىن كېيىن نېمە قىلىشنى<br />
ئۆلۈپ كەتكەن ئابدۇراھماننى<br />
مەيدەمدىكى يېقىمسىزلىقنى...<br />
شۇنداق،مەيدەم يېقىمسىزلىنىۋاتىدۇ،<br />
بىراق،ئۇنى ئۇيغۇر ئەدەبىياتىدىكى<br />
مۇبالىغە ۋاستىسى بىلەن ئىپادە قىلغۇم يوق<br />
چۈنكى ئۇ يالغانچىلىق بىلەن تولغان،<br />
سەمىمىيەتسىزلىك ئۇنىڭ نىقابى.<br />
ئۇنىڭدا-يۈرەكلەر يېرىلىپ كېتىدۇ<br />
قان-يىرىڭلار چېچىلىپ كېتىدۇ..<br />
كۈلكىلىكى،يەنە ياشاۋېرىدۇ.<br />
<br />
مەيدەم يېقىمسىزلىنىۋاتىدۇ،<br />
يىراقلارنى سېغىنىۋاتىدۇ،<br />
ئۇزاقلارغا قۇشلاردەك..<br />
<br />
چەكسىز ئامالسىزلىقىمنى ھېس قىلىمەن<br />
رەزىل بىر جەمئىيەتتە تېڭىرقاپ.<br />
ھاياجانلىرىم تۇنجۇققان،<br />
ياخشى ئادەم بولماقنى ئويلاپ.<br />
<br />
مەيدەم يېقىمسىزلىنىۋاتىدۇ،<br />
كۈنلەرنىڭ مەززىسىز ئۆتۈشلىرىدىن<br />
يىللارنىڭ مەزگىلسىز كېتىشلىرىدىن<br />
تەشۋىشنىڭ،غەملەرنىڭ،ۋەھىمىلەرنىڭ<br />
بارغانچە چوڭقۇرلاپ پېتىشلىرىدىن...<br />
<br />
ئۇزاقلارغا كېتىش كېرەك،<br />
كۆز يەتكۈسىز يىراقلارغا<br />
شېئىر بىلەن.<br />
<br />
شېئىر نېمە؟<br />
شېئىر-مەن<br />
شېئىر-ئۇ ھەم سەن<br />
شېئىر-كىرپىكتىكى نەم<br />
شېئىر-مەيدىسى يېقىمسىزلىنىۋاتقان ئادەم.				<p class="author">
					<strong>esiyan</strong>
				يوللانغان ۋاقتى 2015-2-8 13:25:21	</p>
			<h3></h3>
		ئېسىل شېئىركەن،ياقتۇردۇم				<p class="author">
					<strong>ArislanMemet</strong>
				يوللانغان ۋاقتى 2015-2-8 19:06:54	</p>
			<h3></h3>
		{:112:}				<p class="author">
					<strong>129</strong>
				يوللانغان ۋاقتى 2015-2-25 19:33:57	</p>
			<h3></h3>
		‏كەتمەكچىمەن<br />
‏<br />
‏يارغول<br />
‏<br />
‏<br />
‏گۇگۇم ئىچىمگە سىڭمەكتە،<br />
‏مەيۈسقىنە بىر رەڭدە.<br />
‏<br />
‏كېتىشىم كېرەكلىكىنى ھېس قىلماقتىمەن،<br />
‏ئەمما،نەگە كېتىشنى بىلمەيمەن،<br />
‏كىم بىلەن كېتىشنىمۇ ھەمدە.<br />
‏<br />
‏كېرەكتۇر بەلكىم،<br />
‏قاناۋاتقان يۇلتۇزلار كەبى<br />
‏ئاسمانلارغا سېڭىپ كېتىشىم.<br />
‏تۈن قىزىنىڭ كۆزلىرىدىكى<br />
‏دېڭىز ئارا ئېقىپ كېتىشىم،<br />
‏<br />
‏كېرەكتۇر بەلكىم،<br />
‏ھايات قالمىقىم ئۈچۈن،<br />
‏ئېلىۋېلىشىم بىرەر تال ناننى.<br />
‏يەنە كۈلۈپ ياشىشىم ئۈچۈن،<br />
‏مەڭگۈ پۈتمەس كۆڭۈل يارامنى.<br />
‏<br />
‏گۇگۇم باغرىمغا سىڭمەكتە،<br />
‏نەمخۇشقىنە بىر تەمدە.<br />
‏<br />
‏يېتىشىم كېرەكلىكنى ھېس قىلماقتىمەن،<br />
‏ھىجراننىڭ ئەڭ ئېگىز چوققىلىرىغا،<br />
‏ھاياتنىڭ ئەڭ زۇلمەت نۇقتىلىرىغا.<br />
‏لەھزىلىك سۆيگۈگە ئېرىشىش ئۈچۈن،<br />
‏يوقۇتۇش،مەھرۇملۇق تۇيغۇلىرىغا.<br />
‏<br />
‏بىلىشىم كېرەكلىكىنى ھېس قىلماقتىمەن<br />
‏بىلمەسلىكنىڭ راھەتلىكىنى،<br />
‏ۋە بىلىشنىڭ قاباھىتىنى.<br />
‏<br />
‏سېغىنىشىم داۋام ئەتمەكتە،<br />
‏چىدىغۇسىز ھالەتتە...<br />
‏<br />
‏<br />
‏<br />
‏<br />
‏<br />
‏<br />
‏				<p class="author">
					<strong>129</strong>
				يوللانغان ۋاقتى 2015-2-25 19:36:15	</p>
			<h3></h3>
		‏فىردەۋىس<br />
‏<br />
‏يارغول<br />
‏<br />
‏يىغا بىردىنبىر تىلىڭدۇر،<br />
‏مېنىڭ تىلىم مىسرالىرىمدۇر.<br />
‏<br />
‏قىسقىسى<br />
‏تىلىڭ شېئىردۇر،<br />
‏شېئىر بولسا يىغىدۇر.<br />
‏<br />
‏يىغلاش كېرەك،<br />
‏دۇنيا كۆز ياشقا ئەرزىيدۇ.<br />
‏كۈلۈش لازىم تېلىقىپ،<br />
‏ئاخىر ھەممىسى بىر تۇيغۇ.<br />
‏<br />
‏ھېسسىياتقا يول قوي،<br />
‏قورام تاشلارمۇ<br />
‏چوقۇم تۇيغۇنى بىلىدۇ،<br />
‏مۇھەببەتكە چوڭقۇر ئىشەن،<br />
‏ئۇ ھەممىنى بار ياكى يوق قىلىدۇ.<br />
‏<br />
‏گۈللەرگە قاراپ زوقلىنىشنى ئۆگەن،<br />
‏ساڭا بېقىپ تۇرغان ئاناڭدەك.<br />
‏ئازابلانساڭ چېكىگە يەتكۈز،<br />
‏جىمى يارا سېنىڭ ياراڭدەك...<br />
‏<br />
‏دۇنيانى رەزىل دەپ يۈرمە،<br />
‏ئەڭ گۈزەل جايلارنىڭ ئىنسان ئايىغى تەگمىگەن <br />
‏جايلار ئىكەنلىكىنى ئەسلە.<br />
‏<br />
‏قۇشلارنىڭ پەرۋازىنى بىلىسەن،<br />
‏بىلىشىڭگە تېخىمۇ تېگىشلىكى، <br />
‏قاناتلىرىدىكى كۆرۈنمەس كىشەن.<br />
‏<br />
‏تەنھالىق مۇقەررەرلىكتۇر،<br />
‏ئاخىر پەقەت خاس بىر ئاۋازىڭ،<br />
‏ئىنسانىيەت بىلەن بېرىكۇر.<br />
‏<br />
‏ھەقىقەت سۆزلىنىپ بولغان<br />
‏كۆللەردەك جىمجىت تەبەسسۇم قىل،<br />
‏ئولۇغ قۇرۇق سۆزلىمە.<br />
‏<br />
‏توغرا،توغرا ئەي ئوغلۇم<br />
‏مەن يازاي<br />
‏سەن بىمالال يىغلاۋەر...<br />
‏<br />
‏				<p class="author">
					<strong>129</strong>
				يوللانغان ۋاقتى 2015-2-25 21:56:59	</p>
			<h3></h3>
		بىر دانەدۇرسەن<br />
<br />
 يارغول<br />
<br />
ساڭا نە نەسىھىتىم بولسۇن<br />
دىداكتىكىنىڭ تەسىرسىزلىكىنى ۋە<br />
قۇياشنىڭ ھەر كۈنى يېڭىلىقىنى بىلىمەن.<br />
ئۆمۈر ھەققىدە نە تەجرىبەم بولسۇن<br />
بىر دەريادىن ئىككى مەرتە ئۆتكىلى بولمايدىغۇ ئاخىر<br />
يىغلا ، كۈچۈڭنىڭ بارىچە يىغلا،<br />
كۆز ياشلارغا ئەرزىيدۇ دۇنيا.<br />
كۈل ، تېلىققىچە كۈل،<br />
بەرىبىر سەن يالغۇز ھەم تەنھا.<br />
چىنلىق پىنھانلاردا مۆكۈنۈپ ياتار،<br />
ۋەتەن،خەلقىم دەپ توۋلىما،<br />
گۇمانلان ياڭرىغان بارچە ئاۋازدىن،<br />
باشلىساڭ ئۆزۈڭنىڭ كۈيىدىن باشلا،<br />
مېنى ئاتا دەپ چاقىرساڭ مەيلى،<br />
ئىككى ئىنسانمىز شۇنى ئۇنۇتما،<br />
بىر گۈلنى سۆيسەڭ،  ئۆلگۈدەك سۆي<br />
نەزىرىڭ ئاغدۇرما قۇشقا ،شامالغا...<br />
مۇھەببەت ئېرىشىشنىڭ ئەكسىدۇر<br />
ئېرىشىشكە تېگىشلىكى ئازاب،توغرا،ئازاب تۇيغۇسىدۇر.<br />
مەندىن؛ مەن كىم؟ دەپ سورىما<br />
سەن بىر رەسسام ياكى بىر قاتىل<br />
يۈرۈكۈڭگە سادىق بولساڭلا.<br />
ھاياتنى سۆيۈشۈڭنى ئۈمۈد قىلىمەن،بىراق<br />
ئۇنى چەكلىك بولغانلىقىنى ئۈچۈن ئەمەس،<br />
ئاتا قىلىنغانلىقى ئۈچۈن سۆيگەيسەن.<br />
سەمىمىي بول،ئۆزۈڭگە ئوخشىغىچە سەمىمىي بول،<br />
ئوغۇل بولساڭ؛قىزلارغا تەشنالىقىڭنى يوشۇرما،<br />
ئاخىر ئۆزۈڭ بىر دانەدۇرسەن،<br />
ھېچكىشىگە ئوخشىما.<br />
<br />
ساڭا نە نەسىھىتىم بولسۇن<br />
دىداكتىكىنىڭ تەسىرسىزلىكىنى ۋە<br />
مۇھەببەتنىڭ چەكسىزلىكىنى بىلىمەن،<br />
پەقەت؛سېنى سۆيۈدىغانلىقىمنى ئۇنۇتما.				<p class="author">
					<strong>jaziyra</strong>
				يوللانغان ۋاقتى 2015-2-26 10:29:05	</p>
			<h3></h3>
		ئىلھامىڭىزغا بەرىكەت ، قەلىمىڭىزگە نۇسرەت تىلەيمەن ، ھارماڭ  ئەزىيز  …				<p class="author">
					<strong>129</strong>
				يوللانغان ۋاقتى 2015-3-21 12:19:38	</p>
			<h3></h3>
		 ساراڭ<br />
<br />
يارغول<br />
<br />
<br />
ئىزدىدىم<br />
كېچىلەردىن،كۈندۈزلەردىن<br />
تەشۋىش سىڭگەن مەيۈس كۆزلەردىن<br />
بۇ نەس باسقان بولمىغۇر يەردىن<br />
تۇيۇقسىزلا يوقاپ كەتمەكنى.<br />
<br />
ھەممە كۈلرەڭ،سوغۇق<br />
ئىچىمدىكى مەنىسىزلىك بۇلدۇق-بۇلدۇق<br />
يىراقلارغا كەتمەك ئىستەيمەن<br />
ئۆلۈمنى ساقلاپ ئولتۇرغۇم يوق.<br />
<br />
باغرىمدا لىق ئەسەبىيلىك<br />
كىملەرگىدۇر نەپرىتىم بار.<br />
ئىسسىق تەنمەن ئەي ئادەملەر<br />
كۆبجۈپ تۇرغان شەھۋىتىم بار.<br />
مېنى مەيلىمگە قويۇڭلار<br />
نەلەرگىدۇر كەتكۈم بار.<br />
<br />
ھەممە مەنىسىنى يوقاتقان<br />
تەلۋىلىكىم ئېشىپ بارماقتا.<br />
ئۇزاقلار كەتكۈم بار،<br />
نەگە بېرىشنى بىلمەيمەن ئەمما،<br />
دەل شۇ سەۋەب<br />
بارچە سەۋدا<br />
بارچە شېئىرلار 				<p class="author">
					<strong>129</strong>
				يوللانغان ۋاقتى <span title="2015-3-28 07:49:00">ئۈلۈشكۈن 07:49</span>	</p>
			<h3></h3>
		 بۇ يازمىنى ئاخىرىدا   129 تەھرىرلىگەن. ۋاقتى  2015-3-28 08:18  <br />
<br />
ئاتام<br />
‏<br />
‏يارغول‏<br />
‏<br />
‏ئۇ ئاددىي ئادەم<br />
‏يېزىدىكى ئۆيىمىزدەك.<br />
‏ئۇ دەرەخ بولسا<br />
‏چوقۇم ئاق تېرەك.<br />
‏بۈركۈت ئەمەس قۇشقا ئوخشاتسام،<br />
‏قارلىغاچ بولسا كېرەك.<br />
‏ئۇ ئېتىزدىكى سۇ<br />
‏ئۇ كەمسۆز، ياداڭغۇ<br />
‏ئۇ گالىستۇك چېگىپ باقمىغان<br />
‏ئۇ شېئىر يېزىپ باقمىغان،<br />
‏شۇنداق،ئاخىر ئۇ ھېچكىم ئەمەسقۇ.<br />
‏<br />
‏ئۇ پەقەت يەتتە مىليارد نوپۇسنىڭ بىرى،<br />
‏ئۇ ئاسماننىڭ غۇۋا يۇلتۇزى،<br />
‏ئۇ ئاتمىشقا كىرمىگەن قېرى،<br />
‏ئۇ چارۋا-مال ئىدارىسىنىڭ،<br />
‏تالاي رەزىللىك ۋە ئىپلاسلىقلارغا،<br />
‏چىداپ ئۆتكەن ئۈنسىز شوپۇرى.<br />
‏<br />
‏2<br />
‏بۇ ئەتىيازنىڭ مەيۈس چۈشتىن كېيىنى<br />
‏ئاتىسى ئۆلۈپ كەتكەن نۇرغۇن كىشىلەرگە ئوخشاش،ئۇنى سېغىنماقتىمەن.<br />
‏ئۇ ئۆلۈپ كەتكەندە ئۆزۈمنى تۇتۇۋالغانىدىم،<br />
‏ئۇنى قايتىپ كېلىدىغاندەك ئويلايىتتىم،<br />
‏بەلكىم بىر ئەبلەخ بولسام كېرەك<br />
‏(كەتكىنىمۇ ئوبدان بولدى) دەيىتتىم،<br />
‏چۈنكى ئۇ ئاچچىق ئاغرىق ئازابىدا تولغانغاندا<br />
‏بىر بولۇڭدا قاراپ تۇراتتىم...<br />
‏مەن راستىنلا ئۇنى قايتىپ كېلىدىغاندەك ئويلايىتتىم،يەر سۇغۇرۇپ قايتىپ كىرگەندەك<br />
‏توغان تۇتۇپ قايتىپ كىرگەندەك<br />
‏كېسەل بولۇپ قايتىپ كىرگەندەك...<br />
‏مەن ئۇنى ماشىنام بۇزۇلۇپ قالغاندا كۈتتۈم،<br />
‏مەن ئۇنى ئانام ئاغرىپ ياتقاندا كۈتتۈم،<br />
‏مەن ئۇنى ئوغلۇمنى بۆشۈككە سالغاندا كۈتتۈم<br />
‏ئەمما، ئۇ ھېچ قايتىپ كەلمىدى،<br />
‏ھالىڭ نېچۈك ئوغلۇم دېمىدى.<br />
‏تۇتالمىدىم ئۆزۈمنى ئۇنىڭ،<br />
‏بىلگەندە راسىت كەلمەسلىكىنى....<br />
<br />
ئۇ ئاددىي ئادەم<br />
يېزىدىكى ئۆيىمىزدەك.<br />
ئۇ دەرەخ بولسا <br />
چوقۇم ئاق تېرەك.<br />
ئۇ ئاددىي ئادەم<br />
ماڭا بارچىدىن بېرەتتى دېرەك.<br />
‏ <br />
‏<br />
‏<br />
‏<br />
‏<br />
‏<br />
‏<br />
‏<br />
‏<br />
‏<br />
‏			<div class="page">
		بەت: 
<a href="./izdinish61127.html">1</a> 
<strong>[2]</strong> 
	</div>
</div>

<div id="end">
	:
	<a href="./izdinish61127-2.html" target="_blank"><strong>تۇرپاندىكى تۇيغۇلار</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
