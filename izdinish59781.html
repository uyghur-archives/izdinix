<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>ئىشقىيات-ئىزدىنىش تورى</title>
<link href="./izdinish59781.html" rel="canonical" />
<meta name="keywords" content="ئىزدىنىش تورى  ئىشقىيات" />
<meta name="description" content="ئىزدىنىش تورى  ئىشقىيات ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-105.html">شېئىرىيەت گۈلزارى</a> › ئىشقىيات</div>

<div id="content">
			<p class="author">
					<strong>almashan</strong>
				يوللانغان ۋاقتى 2014-9-6 19:58:11	</p>
			<h3>ئىشقىيات</h3>
		ئىشقىيات(1)<br />
ئەلخۇمار <br />
<br />
ئىشقىنىڭ ،ئاشۇقتە كۆڭلۈم قالدى نۇمۇس –ئارىغا،<br />
سۈلھىگە كۆنمەس لىكىن ،چۈشسە پەرىشتە ئارىغا.<br />
<br />
ياكى تەسلىم بولمىدى كۆڭلۈم شىكەستە تەن بىرىپ،<br />
يا كىلىپ تىغ چاپمىدى ئىشقى مىنىپ تۇلپارىغا.<br />
<br />
قان تېمىپ قاناتلىرىمدىن شاختا ياتتىم قانسىراپ،<br />
يا كىتەلمەي يا ئۈزەلمەي سانجىلىپ گۈل خارىغا.<br />
<br />
قارا كۆزنىڭ تۈنىدە سەپ تارتتى كىرپىك لەشكىرى،<br />
ساچلىرىدا باغلىبان ئاسماقچى قاشى دارىغا.<br />
<br />
خۇددى قوش ھاۋانچىسى –زىناقلىرى ئۇ<<ئەمچىنىڭ>>،<br />
قىلغۇسى كۆڭۈل خوشى ئوغا سۇقۇپ بىمارىغا.<br />
<br />
ھەر دەقىقە باققىنىم بولغاي چوقۇلغاندەك كۆزۈم،<br />
باغلىبان شۇڭقارنى ئاسقانمۇ پۈتۈپ تۇمارىغا.<br />
<br />
بىناۋادۇر ،تەلمۇرەرمەن سۆزلىرى گۆھەر تىلەپ ،<br />
يا قاراقچىنى كۈتەمدۇ،لېۋى-كۈنجۈت غارىغا.<br />
<br />
كۆپ تەمەننا ئەيلىمە بۇلبۇل!سۈيۈپ گۈل بەگىنى،<br />
سايرىغىن مەندەك غازان ئىچرە ۋىسال خۇمارىغا.<br />
ئىشقىيات(2)<br />
ئەلخۇمار<br />
غەملىرى كەلدى ،لىكىن كەلتۈرگۈچى غەم كەلمىدى،<br />
دەردى كەلدىيۇ يېنىش،ئۇ دەردى-بەردەم كەلمىدى.<br />
<br />
تاشلىدى چۆلگە ئەجەپ سۆرەپ كۆڭۈل ئارغامچىسى،<br />
مەڭزى ئالمىسى –سەمەرقەند دەردىدىن كەم كەلمىدى.<br />
<br />
كۆپ زامان ئۇردۇم تاپان لىپچەكلىبان يار قەلبىگە،<br />
ئۇ سىتەم چۆللەرىدىن بىر تامچە زەمزەم كەلمىدى.<br />
<br />
كۆيۈبان ھىجرانى ئاپتاپلار ئارا ياپراق كەبى،<br />
لىك ۋىسال سۈبھىسىدە خەندانە شەبنەم كەلمىدى.<br />
<br />
تۆكتى گۈللەر بەرگىنى چىھرىم كۆرۈپ قان بەرگىنى ،<br />
يار بىلەگىن شورىغان بىر تال پاشا ھەم كەلمىدى.<br />
<br />
چايقىلىپ يۈردۇم ئۇزاق ،گەمىسى مۇشتاق ئارا،<br />
مەن شاراپ چاققان ئىدىش ،پەيمانە- ھەمدەم كەلمىدى.<br />
<br />
ئارچىدەك تەسكەيدىكى، سولدۇم قۇياشسىز زەي ئىچىپ،<br />
يار سىماسى -ئەنۋەرىدىن زەررە مەلھەم كەلمىدى.<br />
<br />
بولدى بەس ئىچكىن قەلەم بىرپەس سۈكۈت سىياسىنى،<br />
بۇ ئەلەمنى پۈتكىنى تىل بىرلە قەلەم كەلمىدى.<br />
ئىشقىيات(3)<br />
ئەلخۇمار<br />
مىنى زەپ ئەيلىدى مەجنۇن نىگارىمكى،<br />
ۋە مەجنۇن نالىدىن مەمنۇن نىگارىمكى.<br />
<br />
باھار ئاشىق بۇلۇپ قالغان كەبى گۈلگە،<br />
كۆزۈمنىڭ قانىغا مەپتۇن نىگارىمكى.<br />
<br />
يىغىلسا تاڭدا چولپانغا جىمى ھۆرلەر،<br />
ئانىڭدىن چاقنىغان ئۇچقۇن-نىگارىمكى.<br />
<br />
كۈنۈم ئۆتكەي كىسەك قۇيۇپ سەۋىرلەردىن،<br />
كۆڭۈل قەلئەسىگە شەبغۇن- نىگارىمكى.<br />
<br />
ئەيىپ كۆرمەڭ، تىپىپ قۇملارنى تۇزۇتسام،<br />
تىنىمگە نازىلى ئەپسۇن- نىگارىمكى.<br />
<br />
دىمەڭكى<< نە سەۋەپ بۇنچە كەيىپ ئىچرە؟>><br />
يۈرەكتە بادەئى مەھسۇن –نىگارىمكى.<br />
<br />
پېقىر رىسالىمەن –ئىشىقتا كۆنلەنگەن،<br />
قۇرۇمدا جىلۋەئى مەزمۇن –نىگارىمكى.<br />
<br />
كۈتۈپ كارۋان ئۇزاق ياتقان غىرىپ چۆلمەن،<br />
ۋە چۆللەر زىننىتى يۇلغۇن –نىگارىمكى.<br />
<br />
ئۈمىد جىنازىسى كەلسە ئۇرۇپ چاقتىم،<br />
كىلەر ئات ئوينۇتۇپ، پەيتۇن- نىگارىمكى.<br />
<br />
ئىشىق كىمەسىدىن كەپتەر بۇلۇپ ئۇچتۇم ،<br />
كىزەرمەن، ئىزلەبان زەيتۇن-نىگارىمكى.<br />
<br />
سىزەرمەن ۋەسلىنى، ئاقسا يۈرەگىمدىن<br />
كۈلۈپ ئاخىرقى تامچە خۇن –نىگارىمكى.<br />
ئىشقىيات(4)<br />
ئەلخۇمار<br />
مەن نىگار ئىشقىدىن جەۋىر ئەيلەرەم،<br />
لىك ئىشقى جەۋرىنى خەيىر ئەيلەرەم.<br />
<br />
گاھ ئاتەش دۇتلارىنى يەلپۈتۈپ ئۆزۈم،<br />
گاھ سېپىپ ئەشكىمنى سەۋىر ئەيلەرەم.<br />
<br />
بارلىقىم يار تامان كەتتى ئەل بولۇپ،<br />
لەززىتى –يوقلۇقتىن قەدىر ئەيلەرەم.<br />
<br />
قالغىنىم ئۆزەمدە زىيانكەن بىلسەم،<br />
يوقاتسام ئەكىسچە بەھىر ئەيلەرەم.<br />
<br />
كۆزلەرى بۇلاقىغا سېلىبان قارماق،<br />
ۋە كىرپىك بوستانىنى سەيىر ئەيلەرەم.<br />
<br />
پالاق قىپ قولۋاغىمغا ئىككى قاشىنى،<br />
چاچلىرى دولقۇنىنى نەھىر ئەيلەرەم.<br />
<br />
مەن- كېچە بولمىغان سەييارە،چۈنكى،<br />
خىيالى ئوربىتىسىن دەۋىر ئەيلەرەم.<br />
<br />
يۈلتۇزلار سەترەسىدە ساقىسا جىسمى،<br />
بۇ ئاسمان گۈمبەزىنى قەۋىر ئەيلەرەم.<br />
ئىشقىيات(5)<br />
ئەلخۇمار<br />
بىز كۆرۈشكەن كۆل بويىنىڭ زەپ ھىدى ئىپار ئىدى،<br />
مەنزىلى پىنھانە ھەم يوللارى چىغىر –تار ئىدى.<br />
<br />
كۆل سۈيى گويا سىمابتەك ،يوق ئىدى غەم قۇمچاغى،<br />
تال-سۆگەتلەر بارچە تەشۋىشلەرگە راسلار دار ئىدى.<br />
<br />
بەس قىلىپ لىۋىڭگە ئۇ،سۇرتسە شەپەقتىن لەۋسۇرۇخ،<br />
زىنىقىڭنى ھەم كىچىك قاينام ياساپ دورار ئىدى.<br />
<br />
كۆل يۈزىدە چەمبەرەكلەر ئەكسىمىز ئالقىشلىبان،<br />
سۇغا خۇددى شوخ شامال ساليوت ئېتىپ ئوينار ئىدى.<br />
<br />
ئاق چىشىڭنىڭ جىلۋەسىدە دەرت چېكىپ ئۆز رەڭگىدىن،<br />
قارلىغاچ يۇيماق بولۇپ، ئۇچقاچ قانات چايقار ئىدى.<br />
<br />
كىرپىگىڭدەك نوتىنى ئىزدەپ تاپالماي يىڭناغۇچ،<br />
كۆلدە غۇڭشۇپ ئايلىنىپ ،ئۆز يۇرتىدىن قېيدار ئىدى.<br />
<br />
تالە ئۇرساڭ سۇغا،چاچراپ تامچە ،مەس كەپتەر بۇلۇپ،<br />
كىرپىگىڭ ئۆگزەسىدە شاد دۇملىبان –بازلار ئىدى.<br />
<br />
مەس قىلاتتى سۆزلىرىڭ –مەن تورغىيىڭنىڭ كەندىرى،<br />
سايىسى-سەرۋەڭ ئارا مەڭزىڭ چوقۇپ يايرار ئىدى.<br />
<br />
قوللىرىڭ سۇ ئوينىسا ھەر،ئاي بىلىق ھەمرا بىلىپ،<br />
سەن تامان پىلدىڭ ئېتىپ كەلمەككە ھەر تەييار ئىدى.<br />
<br />
بارمىقىمدا ئوينىسام يۆگەپ چېچىڭ سۇنبۇلىنى،<br />
شاد ئىدى مەردانە، ھەتتا ئايغا تور باغلار ئىدى.<br />
<br />
ئىككى مامكاپ توزغاقىنى پۇۋلىسەك بىز بەسلىشىپ،<br />
بىرى ئىنتىلسە بۇلۇتقا ،بىرى كۆل سىيپار ئىدى.<br />
<br />
كۆلنى قاپلاپتۇ خازان ،بارسام بۈگۈن سۇلار قۇرۇپ،<br />
شۇ سىمايىڭ ئەمما كۆكسۈم قانىدا چاقنار ئىدى.				<p class="author">
					<strong>almashan</strong>
				يوللانغان ۋاقتى 2014-9-7 13:03:44	</p>
			<h3></h3>
		ئىشقىيات(6)<br />
ئەلخۇمار<br />
لىۋىڭ غۇنچەسىگە شەبنەم ئۈچۈن قانىم سۈمۈردۈڭمۇ،<br />
قوياشقا باغلىبان ئارقان ،پىشانەڭگە چۆكۈردۈڭمۇ.<br />
<br />
بىدار قىلغان كۆزۈڭنىڭ قاراسى ئالغان نىمە ئەنداز؟،<br />
ئەجەبكىم،تۈن خىرامانىم كۆزۈڭ ئۆزرە سۈپۈردۈڭمۇ.<br />
<br />
بۇلۇتقا ئۈگىتەر زۇلفۇڭ- يېيىلماق يۈزىگە ئاينىڭ،<br />
چىشىڭنى چاقنىتىپ ،رەشىكتە جىمى يۇلتۇز ئۆچۈردۈڭمۇ.<br />
<br />
ئېلىپ كۆڭلۈمنى دەم تارتار زىناغىڭ مىسلى جۈپ قاينام،<br />
ۋە ياكى ئۇپرىغان باغرىم يۇلۇپ، يۈزگە كۆچۈردۈڭمۇ.<br />
<br />
قارا خالىڭ-كۆز قارامنىڭ ئەكسىدۇر مەڭزىڭ ئارا قاتقان،<br />
بىلىم ياسىغا تەققاسلاپ قاشىڭغا ئوسما سۈردۇڭمۇ.<br />
<br />
بۇيۇڭ رەيھانى ۋە سۈزۈڭ ھەسەلى-مەجۇنى بىھۇش،<br />
تىشىپ كىرپىكلىرىڭدە ،جان ئالغىنى قارنىمغا كىردىڭمۇ.<br />
<br />
يېنىپ بۇرنۇڭ بىسى ۋال-ۋال ،كىسەر يات كۆز نىگاھىنى،<br />
يۈزۈڭ گەۋھەرلىرىن قوغداپ ،تېڭىپ خەنجەرنى يۈردۈڭمۇ.				<p class="author">
					<strong>almashan</strong>
				يوللانغان ۋاقتى 2014-9-7 13:15:18	</p>
			<h3></h3>
		 بۇ يازمىنى ئاخىرىدا   almashan تەھرىرلىگەن. ۋاقتى  2014-9-7 13:28  <br />
<br />
ئىشقىيات(8)<br />
ئەلخۇمار<br />
<br />
<br />
<br />
قۇي شاراپ ئەي ساقىيا! مەن بۇ كىچە مەس بولماغىم،<br />
تامشىغاندەك ئوتقا ماي،گۇلخانە-پەۋەس بولماغىم.<br />
<br />
بادە قۇيغىن بىر قەدەھ،يار شولاسى چۇشكەي ئاڭا،<br />
تىلىسەم ئارتۇق نىشان،چۈپرەندە -ناكەس بولماغىم.<br />
<br />
يارۇ سەيياد كۆزلەرى چۈششە تىنىم ئاھۇسىغا،<br />
ئۆز كاۋابىمغا يەنە غۇلمانۇ-چەبدەس بولماغىم.<br />
<br />
كۆيۈپ ئۆچكەن شام پىلەگىدە مۇجەسسەم شام نۇرى،<br />
ئەتىۋارىم شۇكى -يار كوچاسىدا خەس بولماغىم.<br />
<br />
بۇ كوچا يار پەردە قايرىپ پەنجەرىدىن بالقىغان،<br />
گاھ يېقىپ باغرىمنى ،گاھ  باشىمچىلاپ دەس بولماغىم.<br />
<br />
تەگسە كۆزۈمگە مالامەت تاشلىرى كور قىلغىنى ،<br />
كۆز ئەمەس ،بەلكى سىزەر كۆكسۈمگە پەخەس بولماغىم .<br />
<br />
ئاقسا قانلار تامچىلاپ ،بويلاپ پىشانەم چوغلىبان،<br />
قۇشۇلۇپ تارتۇقلۇرۇم ،جەۋلانە ئەتلەس بولماغىم.				<p class="author">
					<strong>almashan</strong>
				يوللانغان ۋاقتى 2014-9-7 13:30:00	</p>
			<h3></h3>
		ئىشقىيات(9)<br />
ئەلخۇمار<br />
يەنە باغ كەينىگە كەلدىم ،نىگارىم قۇش مېغىز تاشلاڭ،<br />
سۈيۈپ ئاندىن، ئانار غۇنچەسىگە قاپلاپ ئىگىز تاشلاڭ.<br />
<br />
بۇلۇپتۇ شاگىرىتى لەۋنىڭ ،گىلاسلار باش ئىگىپ تىمتاس،<br />
ئۈزۈپ بىر دانە ئاق ئالما ،چىھىر ئەندازىڭىز تاشلاڭ.<br />
<br />
بادام كۆزلەر ماڭا پىنھان،ھايا ياپراقلىرى ئىچرە،<br />
يىنىك سىلكىپ بادامنىڭ شاخىنى ،ناز-سەرۋىڭىز تاشلاڭ.<br />
<br />
بىلىق بولسام ئېرىقنىڭ-لەۋرىلىرىدە سىز خىيال سۈرگەن،<br />
چىچىپ ناز بىرلە شۇ سۇدىن ،گويا مارجان -دېڭىز تاشلاڭ.<br />
<br />
تۈشۈك مەيدەم،نىگاھ لاچىنلىرى شەبخۇن ئۇرۇپ كەتكەچ،<br />
ياماي،تەييار سامان يۈزدە،ئۇچۇم تۇپراق-سېغىز تاشلاڭ.<br />
<br />
دىدى ئەل <<ھىچ ھوسۇل يوقتۇر ،چىشى سۇنغاي ساپانىڭنىڭ>><br />
-باشاقتۇر تارتۇقى يەلكەم ،شېخىل تاشتىن ئېتىز تاشلاڭ.<br />
<br />
كۈلەر ياغلىقتا بوستان -گۈل،تىشىپ ئۆتسە لەۋەن يىڭنە،<br />
مىسالدۇر كەشتىگە كۆكسۈم،ئازاپتىن گەر بىگىز تاشلاڭ.				<p class="author">
					<strong>ilter</strong>
				يوللانغان ۋاقتى 2014-9-7 14:13:46	</p>
			<h3></h3>
		ئىشقىيات نىڭ مەنىسى نىمە				<p class="author">
					<strong>terjiman</strong>
				يوللانغان ۋاقتى 2014-9-7 16:28:21	</p>
			<h3></h3>
		ilter يوللىغان ۋاقتى  2014-9-7 14:13 static/image/common/back.gif<br />
ئىشقىيات نىڭ مەنىسى نىمە<br />
<br />
ئىشىقلىقتا يات دېگەن گەپتۇ...				<p class="author">
					<strong>Abdulhamid</strong>
				يوللانغان ۋاقتى 2014-9-7 16:53:12	</p>
			<h3></h3>
		ئىشقىيات دىگەن ئەلخۇمار دىگەن گەپ ئوخشايدۇ 				<p class="author">
					<strong>hiyalqi</strong>
				يوللانغان ۋاقتى 2014-9-7 18:03:48	</p>
			<h3></h3>
		{:112:}				<p class="author">
					<strong>uyghur7800</strong>
				يوللانغان ۋاقتى 2014-9-7 20:16:15	</p>
					<p class="author">
					<strong>terjiman</strong>
				يوللانغان ۋاقتى 2014-9-7 20:25:32	</p>
			<h3></h3>
		كاللامغا بىر خىيال كەلدى، مۇشۇ خەنزۇچە 情书 دېگەننى «مۇھەببەت خېتى » دېگۈچە ، ئىشىقنامە ياكى ئىشقىيات دەپ تەرجىمە قىلسا قانداق بولار؟			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish59781.html" target="_blank"><strong>ئىشقىيات</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
