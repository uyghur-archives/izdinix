<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>بېلىق ۋە قاقىر-ئىزدىنىش تورى</title>
<link href="./izdinish57044.html" rel="canonical" />
<meta name="keywords" content="ئىزدىنىش تورى  بېلىق ۋە قاقىر" />
<meta name="description" content="ئىزدىنىش تورى  بېلىق ۋە قاقىر ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-170.html">لەتىپە-چاقچاقلار</a> › بېلىق ۋە قاقىر</div>

<div id="content">
			<p class="author">
					<strong>sayaq1</strong>
				يوللانغان ۋاقتى 2014-2-5 15:53:11	</p>
			<h3>بېلىق ۋە قاقىر</h3>
		بېلىق ۋە قاقىر<br />
<br />
( ئابدۇرۇسۇل مۇھەممەد ئەلتۇغ )<br />
مەنبە: ( ئۆسمۈرلەر گېزىتى،2013-يىل  10-ئاينىڭ 16-كۈنى، 3105-سان )<br />
تور مەنبەسى: ئۇيغۇر شېئىرىيەت مۇنبىرى (http://www.uypoem.com)<br />
<br />
ئۆز يۇرتىنى كىمكى قىلسا گەر تەرك،<br />
يوقالغاي ئۇندىن بەخت، شادلىق، ئەرك.<br />
« ئەگەردە ئانا يۇرتۇڭ بولسا ئامان،<br />
بولمايدۇ رەڭگى روھىڭ ھەرگىز سامان ».<br />
<br />
بىر كۆلچەك بولغانىكەن شۇنچە تەبىئىي،<br />
سۇلىرى جىمىرلاركەن زۇمرەت كەبى.<br />
ھاۋاسى زەپ يېقىشلىق، سۈيى كەۋسەر،<br />
ئەتراپى بۈك-باراقسان يېشىل گۆھەر.<br />
<br />
كېلەركەن سۇ ئىچكىلى بۇغا-مارال،<br />
ئۇچار قۇش، بۇلۇت ھەتتا يورغا شامال.<br />
بويىدا ھۇزۇرلىنىپ ئېلىپ ئارام،<br />
ئويناركەن شۇنچە قىزغىن، خۇشال-خۇرام.<br />
<br />
قىشمۇ ياز مۇزلىماسكەن، قوزغاركەن زوق،<br />
بېلىقلار ئوينار ئىكەن پىلتىڭلاپ شوخ.<br />
ياشاركەن شۇنچە ئېجىل، ئۆم ۋە ئىناق،<br />
قۇت-بەخت تۇيغۇسىدا غەمدىن يىراق.<br />
<br />
كېلەركەن تەرىپىگە ئاجىز قەلەم،<br />
چېكەركەن سۆز تاپالماي شائىر ئەلەم.<br />
بىر كۈنى كۆل بويىغا بىر قاقىرا<br />
قونۇپتۇ سۇ ئىچكىلى ( كۆڭلى قارا ).<br />
<br />
بەك ئاۋاق، پاخپاق قانات، پېيى تىكەن،<br />
تۇرقى زەپ بەتبەشىرە، جۇلدۇر كېپەن.<br />
ئۇچقۇدەك تېنىدە ماغدۇر قالمىغان،<br />
ئەسكى تاملىق بەلكى ئۇنى باقمىغان.<br />
<br />
زېرىككەن تۇرسا قاقىر باياۋاندىن،<br />
يۈرىكى يېرىلمامدۇ ھاياجاندىن.<br />
بولۇپتۇ چىمەنلىككە شۇنچە مەپتۇن،<br />
« توۋا !» دەپ ئۆز-ئۆزىگە ئوقۇپ ئەپسۇن.<br />
<br />
ساپ ھاۋادىن قېنىپ-قېنىپ ئاپتۇ نەپەس،<br />
كۆلچەككە ۋۇجۇدىدا قايناپ ھەۋەس.<br />
سان-ساناقسىز بېلىقلارنى كۆرۈپ بىردىن،<br />
ئېقىپتۇ شۆلگەيلىرى ئېغىزىدىن.<br />
<br />
شۇ ھامان يۈرىكىدە قۇتراپ يىلان،<br />
بىر مۇدھىش ئىشقا دەرھال تۈزۈپ پىلان.<br />
خىيالغا چۆمۈپ بىردەم سۈرۈپتۇ ئوي،<br />
( بېلىققا ماتەم، ئەمما ئۆزىگە توي ).<br />
<br />
تۇيۇقسىز ھۆڭرەك ئېتىپ، تۆكۈپ كۆز ياش،<br />
پالاقلاپ دومىلاپتۇ، چوقۇپتۇ تاش.<br />
پەيلىرى يۇلۇنۇپتۇ، ئاغزى قاناپ،<br />
تۇمشۇقى يېرىلىپتۇ، تىلى چايناپ.<br />
<br />
بېلىقلار نالىسىگە بولۇپ ھەيران،<br />
كېلىپتۇ ئۈزۈپ دەرھال قىرغاق تامان.<br />
سوراپتۇ :« ھالىڭ نېچۈك، بۇنچە خاراب،<br />
سەۋەبىنى ئېيتقىنا تېز، بەرگىن جاۋاب؟»<br />
<br />
قاقىرا سۆزگە كەپتۇ تىترەپ دىر-دىر،<br />
( مەقسىتى ئىشقا ئاشاي دەپتۇ بىر-بىر ).<br />
« كۆز نۇرۇم، بېلىقلىرىم، جىگەرلىرىم،<br />
سىلەرگە قاراپ شۇنچە كۆڭلۈم يېرىم.<br />
<br />
قاراڭلار مۇنۇ زەيكەش ئۆيۈڭلارغا،<br />
قاراڭلار، مۇنۇ ئالتۇن بويۇڭلارغا!<br />
گۆھەرنى لەش يۇندىغا تاشلىغاندەك،<br />
بۇلبۇلنى ئەسكى تامغا باشلىغاندەك.<br />
<br />
سىلەرگە قانداق كۈن بۇ، قانداق قىسمەت؟<br />
ئاھ، ئىگەم كۆرسەتمەپتۇ قىلچە ھىممەت.<br />
بار-يوقى ماكانىڭلار ئون بەش قەدەم،<br />
ھاۋاسى بەك بۇرۇقتۇم، سۈيى بىتەم.<br />
<br />
پاقىلار كۇرۇلدىشىپ ئاغرىتسا باش،<br />
پاشا ھەم كۇمۇتىلار ئوينىسا شاش.<br />
قانداقمۇ يۈرەلەيمەن سىلەر ئۈچۈن،<br />
ۋادەرىخ، قايغۇرماستىن باغرىم پۈتۈن!<br />
<br />
بېكىنىپ كىچىككىنە زەيكەش تامان،<br />
دەمسىلەر شۇ ئىكەن ئالەم-جاھان؟<br />
ئاھ دېڭىز، قانداق ھەيۋەت، يوقتۇر چېكى،<br />
كۆرۈنمەس شۇڭغىسىمۇ ئەسلا تېگى.<br />
<br />
پاھ، ئۇندا ئۈزۈپ ئويناش قانچە ھۇزۇر،<br />
ئۆتىدۇ ھايات دېگەن شۇنچە پۇزۇر.<br />
گەر خالىسا كىمكى باشلاپ باراي،<br />
ساخاۋەت، ياخشىلىقتا نام قالدۇراي!».<br />
<br />
بېلىقلار ھاياجاندىن پىلتىڭلىشىپ،<br />
گەپ بېرىشمەي ئۆز-ئارا شىلتىڭ ئېتىپ.<br />
« مەن باراي، مېنى ئاۋال! » دەپ ۋارقىراپ،<br />
بېشىغا كىيىپتۇ كۆلنى جارقىراپ.<br />
<br />
چوڭلىرى قىلسا نەسىھەت ئاڭلىماي،<br />
كەلگۈسى مەنزىلنى ھېچ چاغلىماي.<br />
بەسلىشىپ نۆۋەت بىلەن تارتىپتۇ چەك،<br />
ئارقىدا قالغانلىرى رەنجىپتۇ بەك.<br />
<br />
قاقىرا بوپتۇ توشۇماق كۈندە ئۈچ،<br />
بولمىسا قالماس ئىمىش تېنىدە كۈچ.<br />
ھەر قېتىمدا بىر بېلىق چىشلەيدىكەن،<br />
ھارماستىن ئۇچىدىكەن، ئىشلەيدىكەن.<br />
<br />
بارمايلا ئۇ كۆلچەكتىن ئانچە ئۇزاق،<br />
بېلىقنى قىلار ئىكەن بىر ۋاخ تاماق.<br />
ھەر قېتىم قايتقاندا كۆلچەك تامان،<br />
دەيدىكەن: « بولدى سەپەر تىنچ-ئامان.<br />
<br />
باشقىلار ئۈزۈشمەكتە شۇنچە خۇشال،<br />
سېغىنىپ يولۇڭلارغا بەك ئىنتىزار.<br />
ھە، قېنى كەلمەمسىلەر، بارايلى تېز،<br />
كۈتمەكتە باغرى كەڭرى چەكسىز دېڭىز! ».<br />
<br />
بېلىقلار قىلىشاركەن زور تەنتەنە،<br />
كېلەركەن قايسىغىدۇر نۆۋەت يەنە.<br />
شۇ يوسۇندا ھەر كۈنى ئۈچتىن بېلىق،<br />
قاقىرانىڭ گېلىغا يەم بولۇپ سىلىق.<br />
<br />
رەڭ تۈزۈپتۇ قاقىرا يېڭىۋاشتىن،<br />
ئەسەر يوق شۇ كۆرۈمسىز ئۈستۋاشتىن.<br />
كۈن ئۆتۈپ، ئايلار توشۇپ، پۈتكەچ پەسىل،<br />
كۆلدە ئاز قاپتۇ بېلىق، قۇرۇپ نەسىل.<br />
<br />
...     ....     ....     ....<br />
<br />
تۈگىدى بۇ چۆچىكىم كۆز ياش بىلەن،<br />
ئويلىغىن بالام، سەندە ئەقىل تېرەن.<br />
بېلىقلار قىسمىتىدىن ساۋاق ئالغىن،<br />
بېزەلسۇن ئۆمرۈڭ بېتى پاراسەتتىن.<br />
<br />
بەدنىيەتنىڭ سۆزلىرىگە بوپ يۈرمە گول،<br />
ئۆز ۋەتىنىڭ بېھىش، گۈلزار، بولسىمۇ چۆل.<br />
ۋەتەننىڭ تۇپرىقىغا باغرىڭ ياققىن،<br />
ئوتىدا كۆي، سۇلىرىدا كۆيۈپ ئاققىن!<br />
<br />
<br />
<br />
( ئەسلى مەنبەدىكى بىر قىسىم سۆزلەرنىڭ ئىملاسى « مۇئەللىم ئېلېكترون لۇغىتى » ئاساسىدا قايتا تۈزىتىلدى )				<p class="author">
					<strong>izqi1991</strong>
				يوللانغان ۋاقتى 2014-2-5 22:55:32	</p>
			<h3></h3>
		بەك ياخشى شىئىر ئىكەن، تىيىپجان ئىلىيوف، ئابدىرىھىم ئۆتكۇرلەردەك يىزىپتۇ ،  نادىر شىئرلىرىمزنى باشقا تىللارغا تەرجىمە قىلساق بولاتتى				<p class="author">
					<strong>boran0998</strong>
				يوللانغان ۋاقتى 2014-2-6 11:27:33	</p>
			<h3></h3>
		ھەقىقەتەن ياخشى يېزىلغان، تەربىيىۋى ئەھمىيىتى چوڭقۇر شېئىرى چۆچەككەن. ئاپتۇرنىڭ قەلەم قۇۋۋىتىگە ئاپىرىن!				<p class="author">
					<strong>izqi1991</strong>
				يوللانغان ۋاقتى 2014-2-6 11:43:20	</p>
			<h3></h3>
		قاقىر دىگەن قانداق قۇش ؟  قاقىرنىڭ باشقىا مەنىلىرىمۇ بارمۇ ، قاقىر چۆل ، قاقىر ساي دىگەندەك گەپلەرنى ئاڭلىغاندەك تۇرىمەن				<p class="author">
					<strong>hoopeelover</strong>
				يوللانغان ۋاقتى 2014-2-7 11:35:40	</p>
			<h3></h3>
		«كەلىلە ۋە دىمىنە » دىگەن توم كىتاپتا مۇشۇنداق بىر مەزمۇن باردەك ئېسىمدە<br />
 لىكىنغۇ مەسەلدىن شئېرلاشتۇرۇشمۇ ئاسان ئىش ئەمەس				<p class="author">
					<strong>kuyaxoghli</strong>
				يوللانغان ۋاقتى 2014-2-7 12:19:09	</p>
			<h3></h3>
		ئادەمنىڭ ئىچى سېرىلغۇدەك ۋەقەلىكتە بۇ...:(			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish57044.html" target="_blank"><strong>بېلىق ۋە قاقىر</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
