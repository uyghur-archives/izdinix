
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>


<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>توخۇلا دېگەن يۇرت نامىنىڭ كېلىپ چىقىشى ھەققىدە-ئىزدىنىش تورى</title>
<link href="./izdinish61049.html" rel="canonical" />
<meta name="keywords" content="ئىزدىنىش تورى  توخۇلا دېگەن يۇرت نامىنىڭ كېلىپ چىقىشى ھەققىدە" />
<meta name="description" content="ئىزدىنىش تورى  توخۇلا دېگەن يۇرت نامىنىڭ كېلىپ چىقىشى ھەققىدە ,ئىزدىنىش تور بېكىتى" />
<meta name="generator" content="Discuz! X3.2" />
<meta name="author" content="Discuz! Team and Comsenz UI Team" />
<meta name="copyright" content="2001-2013 Comsenz Inc." />
<style type="text/css">
	body {direction: rtl; font-family: Alpida Unicode System, UKIJ Tuz Tom, Microsoft Uighur, DejaVu Sans, Helvetica Neue, Segoe UI, Helvetica, Tahoma, Arial, sans-serif;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./fid-158.html">قەدىمقى زامان ئۇﻳﻐﯘﺭ تارىخى</a> › توخۇلا دېگەن يۇرت نامىنىڭ كېلىپ چىقىشى ھەققىدە</div>

<div id="content">
			<p class="author">
					<strong>ABC</strong>
				يوللانغان ۋاقتى 2014-12-4 09:11:30	</p>
			<h3>توخۇلا دېگەن يۇرت نامىنىڭ كېلىپ چىقىشى ھەققىدە</h3>
		توخۇلا دېگەن يۇرت نامىنىڭ كېلىپ چىقىشى ھەققىدە<br />
 <br />
 <br />
19-ئەسىرنىڭ كىيىنكى يېرىمى ۋە 20-ئەسىرنىڭ باشلىرىدا سىۋىن ھېدىن ( 1865-1951 ) ، سىتەيىن ( 1862-1930 ) ۋە پائول پىللىئوت ( 1945-1978 ) قاتارلىقلار ئىلگىرى ۋە ئاخىر تارىم ۋە جۇڭغار ۋادىلىرىدا كۆپ قېتىم ئارخىئولوگىيىلىك قىدىرىپ تەكشۈرۈش ئېلىپ بېرىپ ، زور مۇۋەپپىقىيەتلەرگە ئېرىشىش بىلەن بىر ۋاقىتتا ، ئۆز دۆلەتلىرىگە قايىتقاندىن كىيىن قەدىمكى دەۋرلەردە بۇ رايوندا ياشىغان خەلقلەرنىڭ تارىخى ، مەدەنىيىتى ، جۇغراپىيىسى ، ئېتىقاد قىلغان دىنلىرى ، شۇنداقلا قوللانغان تىللىرىغا بېغىشلانغان يۇقىرى سەۋىيىلىك ، ھۈرمەتكە سازاۋەر ، كۆپلىگەن ئەسەرلەرنى يېزىپ چىقىپ ، ئىلىم ساھەسىدە زور شۆھرەت قازاندى .<br />
<br />
جۈملىدىنتوخۇلا دېگەن يۇرت نامىنىڭ كېلىپ چىقىشى توغرىسىدىمۇ ئەڭ دەسلەپ ئارخىئولوگ سىۋىن ھېدىن ئۆزىنىڭ ئارخىئولوگىيىگە بېغىشلانغان مەخسۇس ئەسىرى -ئاسىيا باغرىغا ساياھەت -تە : خوتەن ئەتراپىدا توخۇلا دېگەن بىر يېزا بار ، بۇ توخارلاردىن قالغان ئىسىم -دەپ مەلۇمات بەرگەن .جۇڭگو ئالىمى ۋاڭ زۇڭۋىمۇ : دۇنخۇۋاڭ دېگەن ئىسىمنىڭ يەشمىسى -ناملىق ماقالىسىدە سىۋىن ھېدىننىڭ ئەسىرىدىن يۇقىرىقى قاراشنى نەقىل كەلتۈرۈپ ، بەلگىلىك مۇلاھىزىلەرنى ئېلىپ بارغان . ئەمما بۇ قاراشنى تولۇق مۇئەييەنلەشتۈرەلمىگەن .<br />
<br />
بۇنىڭ سەۋەبى ئۇ ماقالىسىدە ئاساسلىق قىلىپ : دۇنخۇاڭ دېگەن ئىسىمنىڭ كېلىپ چىقىشى ۋە توخارلارنىڭ جۇڭگو يازما مەنبەلىرىدە تىلغا ئېلىنغان قايسى مىللەت ئىكەنلىكىنى ئېنىقلاش ، شۇنداقلا ئۇلارنىڭ جۇڭگودىكى پائالىيىتى ئۈستىدىلا مۇھاكىمە ئېلىپ بارغان ، ئەمما نەزىرىنى كەڭرەك دائىرىگە قويمىغان .<br />
توخۇلا-قاراقاش ناھىيىسىگە قاراشلىق بىر يېزىنىڭ نامى بولۇپ ، شەرقتە بۇ ناھىيىنىڭ جاھانباغ ، جەنۇبتا ئاقساراي ، كۇيا ، غەربتە ماڭلاي يېزىلىرى بىلەن ، شىمالدا قاراقاش بازىرى بىلەن چېگرىلىنىدۇ . بۇ يېزىدا ( 1996-يىلىنىڭ ئاخىرىدىكى ئىستاتىستىكا نەتىجىسى ) 11 مەمۇرىي كەنت ، 42 مەھەللە ، 15مىڭ 507 نوپۇس ، 15 مىڭ 704 مو تېرىلغۇ يەر بار .<br />
 <br />
توخۇلا -دېگەن بۇ يۇرت نامى بىلەن باغلىنىشلىق بولغان توخارلار توغرىسىدا ئەڭ دەسلەپقالدۇرۇلغان ئىشەنچلىك خاتىرە مىلادىدىن ئىلگىرى ۋە مىلادىيە 1-ئەسىردە ياشىغان يۇنان تارىخشۇناسى سىترابون نىڭ -جۇغراپىيە -ناملىق ئەسىرىدۇر . بۇ ئەسەردە توخارلار ئىسكىت(ساك ) قەبىلىلىرىنىڭ بىرسى دەپ مەلۇمات بېرىلگەن .ئىسكىتلەر ، يەنى ساكلار ئەڭ دەسلەپ مەركىزىي ئاسىيا رايونلىرىدا پائالىيەت ئېلىپ بارغان بۇلۇپ ، كىيىنھازىرقى تارىم ۋە جۇڭغار ۋادىلىرىغا ،تارمەنىدىكى ئوتتۇرا ئاسىيا ، ھىندىستان ۋە ئىران قاتارلىق جايلارغا كۆچۈپ بارغان . ھىندىستانغا كۈچۈپ بارغان قەبىلىلەر تەركىبىدىكى توخارلار تەخمىنەن مىلادىدىن ئىلگىرىكى 140 -يىلىنىڭ ئالدى-كەينىدىكى ئىسكەندەر زۇلقەرنەين ( ئالىكساندىر ماكىدونىسكى ) ئىستىلاسىنىڭ ئاخىرقى مەھسۇلاتلىرىنىڭ بىرى بولغان گرېك-باكتىرىيە ھاكىمىيىتىنى ئاغدۇرۇپ تاشلاپ ، مەشھۇر كۇشان ئىمپېرىيىسىنى قۇرغان . بۇ ئىمپېرىيىنىڭ توخارلار تەرىپىدىن قۇرۇپ چىقىلغانلىقى كۆپلىگەن تارىخشۇناسلار تەرىپىدىن ئېتىراپ قىلىندى . بۇددىزىم تارىخى تەتقىقاتچىسى لۈي جىن ئەپەندى ئۆزىنىڭ -ھىندىستان بۇددىزىمىنىڭ مەنبە-ئېقىملىرى -ناملىق كىتابىدا بۇددىزىمنى ياراتقان ساكيامونىنىڭ ( ساك خەلقىنىڭ دانىشمىنى ) دېگەن نام بىلەن شۆھرەتلەنگەنلىكىنى ، بۇددىزىمنى سەنئەتلەشتۈرۈشنى ۋە ماھايانا بۇددا مەزھىپىنى زور كۈچ بىلەن قوللىغان مەشھۇر كۇشان پادىشاھى كانىشكا نىڭ خوتەنلىك ساك ئىكەنلىكىنى تىلغا ئالغان .<br />
 <br />
توخارلار تەرىپىدىن قۇرۇلغان كۇشان ئىمپېرىيىسى ئەڭ گۈللەنگەن دەۋىرلەردە يالغۇز ھىندىستاندا ھۆكۈم سۈرۈپ قالماستىن ، بەلكى تەڭرىتاغلىرىنىڭ جەنۇبىغىمۇ ئۆز تەسىرىنى كۆرسەتكەن .<br />
سابىق سوۋېت ئىتتىپاقى ئالىمى ب . ئا . لىتۋىنىسكىيىنىڭ پىكرىچە - ئەڭ دەسلەپكى توخار ئېتنىك دولقۇنى شۇنچىلىك چوڭ بولغانكى ، مۇشۇ دولقۇندا كەلگەن قەدىمكى توخارلار شىنجاڭنىڭ ھەممە يېرىگە دېگۈدەك يېيىلغان .   بۇنىڭدىن ئەينى ۋاقىتتىكى كۇشان ئىمپېرىيىسىنىڭ بىر قىسمى بولغان خوتەندە توخارلاردىن خېلى كۆپ خەلقنىڭ ياشىغانلىقىنى بىلگىلى بولىدۇ .<br />
كۇشان ئىمپېرىيىسىنىڭ تەڭرىتاغلىرىنىڭ جەنۇبىدىكى سىياسىي تەسىرى ھونلار تەرىپىدىن سىقىپ چىقىرىلغاندىن كىيىن ، بۇ رايوندىمۇ توخارلار تەدرېجى ھالدا تۈركلىشىشكە باشلىغان .<br />
ئالىم مەھمۇد كاشغەرىيمۇ -تۈركىي تىللار دىۋانى دا خوتەن تىلىدا ھىندى تىلىنىڭ تەسىرى بار ، ئىككى تىل بىلىدىغان ۋە شەھەرلىكلەر ئارىلىشىپ قالغان كىشىلەرنىڭ تىلىدا بۇزۇقلۇق بار . چەتئەللىكلەر بىلەن ئارىلىشىدىغان ۋە شەھەرلىكلەر بىلەن بېرىش-كېلىش قىلىدىغان خوتەن ، تۈبۈت خەلقلىرى ۋە تاڭغۇتلارنىڭ بەزىلىرىمۇ شۇنداق . بۇلار تۈركلەر ئېلىگە كېيىنرەك كەلگەن . تۈبۈتلەرنىڭ ئايرىم تىلى بار . شۇنىڭدەك خوتەنلىكلەرنىڭمۇ ئايرىم تىلى ۋە ئايرىم يېزىقى بار . بۇلارنىڭ ھەر ئىككىلىسى تۈركىي تىلدا چىرايلىق سۆزلىيەلمەيدۇ ....دەپ يېزىش ئارقىلىق خوتەن رايونىنىڭ كېيىنچىرەك تۈركلەشكەنلىكىنى ئوتتۇرىغا قويغان .<br />
 <br />
توخار-دېگەن بۇ مىللەت (قوۋم ) نامىنىڭ خوتەن رايونىدىكى ساكلار ، يەنى توخارلار تۈركلەرگە ئاسسىملىياتسىيە بۇلۇشقا باشلىغان دەسلەپكىمەزگىللەردە ( تەخمىنەن 5-ئەسىرلەردە ) كونكرېت بىرەر جايغا قارىتىلغان نام سۈپىتىدە كەلمەي يەنىلا قوۋمنىڭ ( توخارلارنىڭ ) نامىنى بىلدۈرۈپ كەلگەنلىكىنى مۇئەييەنلەشتۈرۈشكە بۇلىدۇ . پەقەت تۈركلىشىش بىر قەدەر تولۇق تاماملانغاندىن كىيىنلا ، ئەينى ۋاقىتتا توخارلار كۆپراق ئولتۇراقلاشقان ياكى تولۇق تۈركلىشىپ ( ئۇيغۇرلىشىپ ) كىتەلمىگەن توخارلار ئولتۇراقلاشقان كونكرېت بىرەر جايغا قارىتىلىپ ھەم يۇرت نامىنى ، ھەم شۇ جايدىكى خەلق نامىنى بىلدۈرۈشكە باشلىغانلىقى مەلۇم .ھازىر ئېلىپ بېرىلىۋاتقان تەتقىقات نەتىجىلىرى ھەتتا -تەكلىماكان -دېگەن بۇ نامنىڭمۇ توخارلار ماكانى دېگەن مەنىدە ئىكەنلىكىنى ئىسپاتلىماقتا . خوتەن رايونىدا توخارلار دېگەن ئىسىم ئەڭ ئاخىرقى توخارلار ئۇيغۇرلارغا تەلتۆكۈس ئاسسىملىياتىسىيە بۇلۇپ كەتكەندىن كىيىن ، كونكرېت بىرەر قوۋمنى كۆرسىتىشتىن قېلىپ ، يۇرت نامىدىلا ساقلىنىپ قالغان . ئۇ ئۇيغۇر جانلىق تىلىنىڭ ئادىتى بۇيىچە تەلەپپۇزدا -ر - تاۋۇشىنىڭ چۈشۈپ قېلىشى بىلەن توخارلا -توخالا غا ئۆزگەرگەن . ئاندىن لەۋلەشمىگەن سوزۇق تاۋۇش -ئا- نىڭ نۇتۇقتا ماسلىشالماي -ئۇ-غا ئاجىزلىشىشى سەۋەبىدىن بۈگۈنكىدەك -توخۇلا - دېگەن ھالەتكە كەلگەن .<br />
<br />
ئىزاھات :<br />
1) ۋاڭ زۇڭۋىي -دۇنخۇاڭ دېگەن ئىسىمنىڭ يەشمىسى (شىنجاڭ ئىجتىمائىي پەنلەر تەتقىقاتى 1987-يىللىق 4-سان ، 163-164-بەتلەر )<br />
2) قاراقاشنى چۈشىنەيلى -78-بەت (1997-يىل خوتەن مەمۇرىي مەھكىمە قەدىمكى ئەسەرلەر ئىشخانىسى ، قاراقاش ناھىيىلىك خەلق ھۆكۈمىتى ئىشخانىسىتۈزۈپ باستۇرغان )<br />
3) يۈي تىيەنخېڭ ( خانېدا تورۇ ) :-غەربىي يۇرت مەدەنىيەت تارىخى -شىنجاڭ خەلق نەشرىياتى 1985-يىل 7-ئاي 1-نەشىرى 35-بەت .<br />
4) ئابدۇشۈكۈر مۇھەممەتئىمىن - ئۇيغۇر مۇقام خەزىنىسى -دە كەلتۈرۈلگەن نەقىل . شىنجاڭ ئۇنۋىرسىتىتى نەشرىياتى 1997-يىل 4-ئاي 1-نەشىرى ،41-بەت .<br />
5) ب . ئا . لىتۋىنىسكىي : غەربىي يۇرت ۋە ئوتتۇرا ئاسىيانىڭ تارىخى تەقدىرى ، شىنجاڭ ۋە ئوتتۇرا ئاسىيادىكى تارىخى -مەدەنىي باغلىنىشلار موسكۋا 1984-يىلى<br />
6) مەھمۇد كاشغەرىي : تۈركى تىللاردىۋانى 1-توم ، شىنجاڭ خەلق نەشرىياتى 1980-يىل 8-ئاي 1-نەشىرى ،10-،39-،40-بەتلەر .<br />
7) پالتاخۇن ئەۋلاخۇن ، گۈلنار ئىسمايىل : تەكلىماكان نامىنىڭ ئېتمولوگىيىسى ھەققىدە قايتا ئىزدىنىش -شىنجاڭ ئۇۋىرسىتىتى ئىلمىي ژۇرنىلى -2000-يىللىق 4-سان 57-بەت<br />
<br />
مەنبەسى:قاراقاش مەدەنىيەت تەزكىرىسى ( شىنجاڭ خەلق نەشرىياتى 2005-يىل 1-ئاي 1-نەشىرى )<br />
مەمتىمىن قۇربان ، ئېزىز ئاتاۋۇللا سارتېكىن تۈزگەن				<p class="author">
					<strong>pis-pas</strong>
				يوللانغان ۋاقتى 2014-12-4 09:24:26	</p>
			<h3></h3>
		دىيارىمىزدا ، بىلىشىمچە 3 جايدا مۇشۇ نام بىلەن ئاتالغان يەر -جاي بار ئىكەن : <br />
				<p class="author">
					<strong>sarwan</strong>
				يوللانغان ۋاقتى 2014-12-4 09:45:23	</p>
			<h3></h3>
		نۇرمۇھەممەد توختىنىڭ بىر ئەسرىدە «توخۇلادا توخۇ چوقۇشتۇرۇپ، ئىشتاچىدا ئىشت تالاشتۇرۇپ...» دەپ بىر تەسۋىر بولىدىغان.				<p class="author">
					<strong>bughra-oghli</strong>
				يوللانغان ۋاقتى 2014-12-4 10:24:35	</p>
			<h3></h3>
		بىر ياشلىق قوينى توخلا دەپ قويۇتتۇق بىز،،				<p class="author">
					<strong>zemindar</strong>
				يوللانغان ۋاقتى 2014-12-4 10:36:51	</p>
			<h3></h3>
		sarwan يوللىغان ۋاقتى2014-12-4 09:45 static/image/common/back.gif<br />
نۇرمۇھەممەد توختىنىڭ بىر ئەسرىدە «توخۇلادا توخۇ چوقۇش ...<br />
<br />
نۇرمۇھەممەد توختى تىلغا ئالغان توخۇلا قاراقاش ناھىيەسىنىڭ بىر يېزىسى، ئىشتارچى دېگىنى توخۇلا يېزىسىغا قوشنا بولغان بىر كەنتنىڭ ئىسمى، ئۇ ئاقساراي يېزىسىغا قارايدۇ.				<p class="author">
					<strong>toghrulbeg</strong>
				يوللانغان ۋاقتى 2014-12-4 10:41:17	</p>
			<h3></h3>
		بىزنىڭ ئاقسۇنىڭ ئونسۇ ناھىيەسىدىمۇ شۇنداق بىر يەر بولىدىغان توخۇلا دەپ.بۇ ئىككى ئىسىمنىڭ كېلىش مەنبەسى ئوخشاشمىدۇ؟				<p class="author">
					<strong>ilter</strong>
				يوللانغان ۋاقتى 2014-12-4 10:50:49	</p>
			<h3></h3>
		6-ئەسىردە   كەشمىر ، خوتەن رايۇنلىرى تۈرۈكلىشىپ بولغان ، ئوتتۇرا تۈزلەڭلىك راھىب سەيياھلارنىڭ خاتىرىسىدە كەشمىرنىڭ ئاساسى ئاھالىسى ۋە ھۆكۈمدارىنىڭ تۈرك ئىكەنلىكىدىيىلىپتىكەن ، 9-ئەسىردىكى ئۈدۈنخانى ئارىسلانخان دىيىلەتتىكەن				<p class="author">
					<strong>ErkinQush</strong>
				يوللانغان ۋاقتى 2014-12-4 11:32:37	</p>
			<h3></h3>
		toghrulbeg يوللىغان ۋاقتى2014-12-4 10:41 static/image/common/back.gif<br />
بىزنىڭ ئاقسۇنىڭ ئونسۇ ناھىيەسىدىمۇ شۇنداق بىر يەر بول ...<br />
<br />
توخۇللۇق بالىلاردىن سوراپ باقاي جۇمۇ :) 				<p class="author">
					<strong>taxerik</strong>
				يوللانغان ۋاقتى 2014-12-4 12:15:38	</p>
			<h3></h3>
		{:112:}				<p class="author">
					<strong>ilter</strong>
				يوللانغان ۋاقتى 2014-12-4 13:09:09	</p>
			<h3></h3>
		 بۇ يازمىنى ئاخىرىدا   ilter تەھرىرلىگەن. ۋاقتى2014-12-4 13:11<br />
<br />
ئاتۇشتىمۇ ئىشتاچى دەپ كەنىت بار <br />
<br />
<br />
ساكلارغا مۇناسىۋەتلىك ئىكساق -ئىككى ساك ،بەيساق -بەشساك ، ئۇنساق -ئونساك ، قەشقەردە توققۇزساق <br />
ياۋچىلارغا مۇناسىۋەتلىكيولچىلا<br />
<br />
				<p class="author">
					<strong>otanqi</strong>
				يوللانغان ۋاقتى 2014-12-4 13:14:35	</p>
			<h3></h3>
		 بۇ يازمىنى ئاخىرىدا   otanqi تەھرىرلىگەن. ۋاقتى2014-12-4 13:19<br />
<br />
مەنمۇ ئىلتەردەك كۆز قاراشتا <br />
يەنى قەشقەردە مۇنداق يىزا ناھايىلەرمۇ بار<br />
ئوغۇزساك（ئوغۇساق）توققۇزساك （توققۇزساق، （يەنە كونا شەھەر））<br />
دىگەندەك ناملار مىنىڭچە يۈزدە يۈز ساك بىلەن مۇناسىۋەتلىك ئىسىم دەپ<br />
جەزىم قىلىمەن ھەم ئىشىنىمەن ،ھەمتوي قىلسام ئوغۇزساك دىگەن يۇرتتىن خوتۇن ئىلىشنى ئويلىشۋاتىمەن .				<p class="author">
					<strong>Aqsu</strong>
				يوللانغان ۋاقتى 2014-12-4 13:40:13	</p>
			<h3></h3>
		بىزنىڭ ئاقسۇ كونىشەھەر (ئونسۇ) دىمۇ توخۇلا دەپ يېزا بار.مەن قاراقاشتا بارلىقىنى بىلەتتىم. لېكىن قەشقەر يېڭىشەھەر تەۋەسىدە بارلىغىنى تورداش ‹‹پىس-پاس›› نىڭ يوللىغان خەرىتىسىگە قاراپ بىلدىم. توخۇلا دېگەن نامنىڭ<br />
قەدىمكى توخرىلار يەنى توخارلارنىڭ پائالىيەت قىلغانلىقىنىڭ دەلىلى ھەم شۇنىڭدىن كېلىپ چىقىدىغانلىقىنى بىلەتتىم.<br />
تېما ئىگىسىگە رەھمەت!				<p class="author">
					<strong>pis-pas</strong>
				يوللانغان ۋاقتى 2014-12-4 13:50:22	</p>
			<h3></h3>
		ilter يوللىغان ۋاقتى2014-12-4 13:09 static/image/common/back.gif<br />
ئاتۇشتىمۇ ئىشتاچى دەپ كەنىت بار <br />
<br />
<br />
<br />
<br />
ئىشتاچى دىگەن سۆزنى قانداق شەرھىيلەيدىكەنمىز؟ :handshake 				<p class="author">
					<strong>turken</strong>
				يوللانغان ۋاقتى 2014-12-4 14:11:19	</p>
			<h3></h3>
		otanqi يوللىغان ۋاقتى2014-12-4 13:14 static/image/common/back.gif<br />
مەنمۇ ئىلتەردەك كۆز قاراشتا <br />
يەنى قەشقەردە مۇنداق يىزا ...<br />
<br />
گۇاڭجۇ ساكبولاپكەتتىئۇيە				<p class="author">
					<strong>baytekin</strong>
				يوللانغان ۋاقتى 2014-12-4 15:11:27	</p>
			<h3></h3>
		ilter يوللىغان ۋاقتى2014-12-4 13:09 static/image/common/back.gif<br />
ئاتۇشتىمۇ ئىشتاچى دەپ كەنىت بار <br />
<br />
<br />
<br />
<br />
ئاتۇشتىلا ئەمەس ما بىزنىڭ باي ناھىيىمىزنىڭ ياتۇر يېزىسىدىمۇ بار ئىشتاچى، پەشتاچى دەپ كەنتلەر...:D :D :lol 				<p class="author">
					<strong>niyazdixan</strong>
				يوللانغان ۋاقتى 2014-12-4 15:54:34	</p>
			<h3></h3>
		تېمىغا مۇسىۋەتسىز بولاپ قالدى شۇنداق بولسىمۇ سوراۋېرەي.<br />
خوتەن نىيە ناھىيەسىنىڭ تەۋەسىدىكى داڭلىق مازارلاردىن قايسىلار بار. نىيە ناھىيە تەۋەسىدە مازار تەۋەسىگە جايلاشقان ئىككى ئارشاڭ باركەن. بىرىنىڭ ئىسمى ئايتىللاخان مازار ئارشاڭ، يەنە بىرى يىڭجىلى مازار ئارشاڭ. <br />
بۇ چالا ساۋات بىرسىنىڭ خەنزۇچىدىن تەرجىمە قىلغان ئاتالغۇسى ئوخشايدۇ. ئەسلىسى مەنچە بۇنداق ئەمەس. خوتەنلىك تورداشلار ياردەم قىلىپ ئېنىقلاپ بەرگەن بولساڭلار. ئىلتەرىش، ئۇدۇن ناملىق تورداشلار خوتەنلىكقۇ دەيمەن. 				<p class="author">
					<strong>pis-pas</strong>
				يوللانغان ۋاقتى 2014-12-4 16:09:14	</p>
			<h3></h3>
		baytekin يوللىغان ۋاقتى2014-12-4 15:11 static/image/common/back.gif<br />
ئاتۇشتىلا ئەمەس ما بىزنىڭ باي ناھىيىمىزنىڭ ياتۇر يېز ...<br />
<br />
مەنىسى نىمىدۇ بۇ سۆزنىڭ؟ <br />
<br />
				<p class="author">
					<strong>Tepekkurchi</strong>
				يوللانغان ۋاقتى 2014-12-4 16:43:59	</p>
			<h3></h3>
		pis-pas يوللىغان ۋاقتى2014-12-4 16:09 static/image/common/back.gif<br />
مەنىسى نىمىدۇ بۇ سۆزنىڭ؟<br />
<br />
ئىشتاچى دىگەن قىرغىزلارنىڭ بىر قەبىلىسىنىڭ نامى دىيىلىپتۇ.بەلكىم بۇرۇنقى دەۋىرلەردە كۆچۈپ كىلىپ ئۇيغۇرلارغا سىڭىشىىپ كەتكەن قىرغىزلار بولسا كىرەك. 				<p class="author">
					<strong>qassap</strong>
				يوللانغان ۋاقتى 2014-12-4 17:51:43	</p>
			<h3></h3>
		pis-pas يوللىغان ۋاقتى2014-12-4 16:09 static/image/common/back.gif<br />
مەنىسى نىمىدۇ بۇ سۆزنىڭ؟<br />
<br />
ئىشلەتكىنىڭىز قايسى خەرىتىكىن؟				<p class="author">
					<strong>farux</strong>
				يوللانغان ۋاقتى 2014-12-4 19:05:00	</p>
			<h3></h3>
		توۋۋا مەن ئاڭلاپ باقمىغان ئىكەنمەن. ھەم بۇنداق يۇرىت بارلىقىنى ئويلاپمۇ باقمىغان ئىدىم. چەتئەللىكلەرگە ئايان بولغان يۇقارقى ئىشلار بىزلەرگە ناتۇنۇش بىلىنگىنىدىن سەل ئۇيۇلۇپ قالدىم:o			<div class="page">
		بەت: 
<strong>[1]</strong> 
<a href="./tid-61049.html?page=2">2</a> 
<a href="./tid-61049.html?page=3">3</a> 
	</div>
</div>

<div id="end">
	:
	<a href="./izdinish61049.html" target="_blank"><strong>توخۇلا دېگەن يۇرت نامىنىڭ كېلىپ چىقىشى ھەققىدە</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X3.2 Archiver</a></strong>(<a title="ULP:20141102 by Nurqut Team" target="_blank" href="./www.nurqut.net">NurQut Team</a>)   © 2001-2013 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
