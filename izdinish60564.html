<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>مېنىڭ قوشنام</title>
<link href="./izdinish60564.html" rel="canonical" />
<meta name="keywords" content="مېنىڭ قوشنام ئىزدىنىش تور بېكىتى" />
<meta name="description" content="مېنىڭ قوشنام ئىزدىنىش تور بېكىتى ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-168.html">خەلق ئېغىز ئەدەبىياتى</a> › مېنىڭ قوشنام</div>

<div id="content">
			<p class="author">
					<strong>dunya</strong>
				يوللانغان ۋاقتى 2014-11-6 09:01:14	</p>
			<h3>مېنىڭ قوشنام</h3>
		                                                                 (مىكرو ھېكايە) ھەبىبۇللا سىيىت باۋۇدۇن  <br />
<br />
     مېنىڭ بۇرۇنقى قوشنام ئۆمەرجان مۇئەللىمنىڭ خىزمىتى شەھەرگە يۆتكىلىۋېدى، شەھەردىن بىريۈرۈش بىنا ئۆي سېتىۋىلىپ ، خوتۇن – بالىلىرىنى ئېلىپ شەھەرگە كەتتى . <br />
ئۇلار شەھەرگە يۆتكىلىپ كەتكەندىن كېيىن كۆڭلىمىز بىرقىسمىلا بولۇپ خۇددى ئۆزىمىزنى بىرەر ئەزايىمىز كەمدەكلا ھېس قىلىدىغان بولۇپ قالدۇق . چۈنكى مېنىڭ ئائىلەمدىكىلەر ئۆمەرجان مۇئەللىمنىڭ ئائىلىسىدىكىلىرى بىلەن ئىجىل – ئىناق ، ئۇرۇق- تۇغقاندەك ياخشى ئۆتەتتۇق .    <br />
ئارىدىن بىرەر ئايدەك ۋاقىت ئۆتكەندىن كېيىن ئۆمەرجان مۇئەللىمنىڭ ئۆيىگە «بىز بۇ ئۆينى سېتىۋالدۇق» دەپ يېشى 45ياشلار ئەتراپىدىكى ئۆزى ئورۇق ، چىرايى كۆمۈردەك قارا ، كىيىم-كېچەكلىرى رەتسىز ۋە مەينەت ، ساقال-بۇرۇتى ئۆسۈپ كەتكەن خۇددى تۈرمىدىن ھېلىلا چىققان ئادەمنى ئەسلىتىدىغان غاپپار ئىسىملىك بىر كىشى سېمىز ئايالى بىلەن بەش بالىسىنى ئەگەشتۈرۈپ كەلدى . <br />
<br />
مەن ، ئايالىم ۋە بالىلىرىم خۇشال بولۇشۇپ ، يېڭى قوشنىلارنىڭ ئۆي-بىساتلىرىنى توشۇشۇپ بەردۇق . چۈنكى «يىراقتىكى تۇققاندىن يېقىندىكى قوشنا ياخشى» دىگەن ئىدىيە ئېڭىمدا ھۆكۈمران ئىدى . <br />
    يېڭى قوشنام غاپپارنىڭ ئۆيىنىڭ ئالدىدا بىر ئېرىق بولۇپ ، ئۆيدىن چىقىش ، كىرىشتە ، ھارۋا ۋە ۋېلىسپىت ئېلىپ كىرىش ، چىقىشلىرىدا بولسۇن ناھايىتى قىيىنچىلىق تۇغۇلاتتى .   <br />
  ئۆيۈمنىڭ كەينىدە نۇرغۇن ياغاچلىرىم بولغاچقا ماگىزىندىن مىخلارنى ئەپكىلىپ ، ئېرىقنى مېتىر بىلەن ئۆلچەپ ، ياغاچلارنى كېسىپ ، بىر كۆۋرۈك ياساپ بەردىم ، بۇنىڭلىق بىلەن غاپپار ۋە ئۇنىڭ بالا-چاقىلىرى ناھايىتى خۇشال بولۇشۇپ كەتتى .     بىركۈنى ئەتىگەندە چېيىمنى ئىچىپ بۇلۇپ ، كىيىم-كېچەكلىرىمنى تۈزەشتۈرۈپ خىزمىتىمگە ماڭاي دەپ ئىشىك ئالدىغا چىقىشىمغا بىر چۆگۈننى كۆتۈرگىنىچە يېڭى قوشنام غاپپار ئۆيگە كىردى ۋە :     - ئەپەندىم چاي قايناتقان بولسىلا بىرئاز بەرسىلە بوپتىكەن ، ئۆيدە ئوتۇن-كۆمۈر يوق بولۇپ قاپتىكەن ، چاي قاينىتالمىدۇق- دېدى .    <br />
 -ھە قايناتقان ، ئۆيدە بالىلار بولغاندىن كېيىن ئېلىپ بەرسۇن – دەپ بالىلارنى ئىما قىلىپ ئالدىراشلىقىمنى ئېيتىپ مەكتەپكە كەتتىم .     يەنە بىر كۈنى ئەتىگەندە ئالدىراش يەنە مەكتەپكە ماڭاي دەپ تۇرسام ، توساتتىن يەنە غاپپار چۆگۈننى كۆتۈرۈپ ئىشىك ئالدىدا پەيدا بولدى-دە :     -ئەپەندىم سۇلىرى بارمىدۇ ؟ بۈگۈن ئەتىگەندە ئورنىمىزدىن ۋاقچە تۇرۇپتىكەنمىز، تۇرۇبا سۈيى توختاپ كېتىپتۇ- دەپ ھىجىيىپ تۇراتتى .     -ئېلىڭ، ئۆيدە بار- دېدىم چىرايىمنى تۈرۈپ .   <br />
   «مېنىڭ بۇ قوشنام مىجەزى ئاجايىپ بىر قوشنىمۇ نېمە؟»     يەنە بىر كۈنى ئەتىگەندە  مەكتەپكە ماڭاي دەپ تۇرۇشۇمغا ئىشىك چېكىلدى ، ئىچىمدە  ئاچچىقىم كېلىپ «كىمدۇ بۇ قاغا پوق يېمەستە ئىشىكنى چەككەن ؟» دەپ غودۇڭشىغىنىمچە ئىشكنى ئاچتىم . ئىشىك ئالدىدا ھېلىقى ئاجايىپ قوشنام غاپپار ھىجايغىنىچە:      – ھە ئەپەندىم ، ساقال ئالغۇچنىڭ پىچىقى بارمىدۇ؟-دەپ ئۆسۈپ كەتكەن ساقال-بۇرۇتىنى سىلىغىنىچە سورىدى .     -بار،- دېدىمدە ، بىر پىچاقنى ئېلىپ بەردىم .     غاپپارنىڭ ئىككى قىزى بولۇپ ، ئۇلار دائىم دېگۈدەك بىزنىڭ بالىلاربىلەن بىزنىڭ ھويلىدا ئوينايتتى ، بىركۈنى بازاردىن بەش كىلوگرام قوي گۆشىنى ئېلىپ ئۆيگە كىرىپ پارچىلاپ قازانغا سېلىۋاتساق ، ئۇنىڭ قىزلىرى كۆرۈپ قېلىپ بىردەم ئوينىغاندىن كېيىن ئۆيىگە چىقىپ كەتتى-دە ، ئىككى سائەتتىن كېيىن بىر قىزى يوغان بىركورىنى كۆتۈرۈپ ھويلىنىڭ ئوتتۇرىدا تۇرۇپ :     -ھەبىبۇللا مۇئەللىم ئاتام ئۆزلىرىنى سالغان گۆشلىرىنىڭ شورپىسىنى بەرسۇن دەيدۇ-دېدى .     مەن بۇ گەپنى ئاڭلاپ ئايالىمغا قارىدىم ، ئايالىممۇ ماڭا بېرەيمۇ دېگەندەك قاراپ تۇراتتى .     -گۆشنىڭ شورپىسىنى قوشنىلارغا بېرىڭە –دېدىم .   <br />
  ئايالىم كۆڭلى-كۆكسى كەڭ ، مېھرىبان ، يۇمشاق كۆڭۈل ئايال بولغاچقا قوشنامنىڭ قىزىنىڭ يوغان كورىسىنى توشقۇزۇپ دېگۈدەك شورپا بېرىپ ، گۆشنىمۇ بىر-ئىككى پارچە قوشۇپ ئاندىن ئۇنى يولغا سالدى . مەن ئۆيگە كىرىپ بېشىمنى تاتىلىغاچ ئىچىمدە " بۇ قوشنام ئاجايىپ بىرغەلىتە قىلىقى ۋە مىجەزى بارقوشنىمۇ نېمە؟ ئادەمنى تۈزۈكرەك بىرەر چۈشلۈك تاماق يىگىلىمۇ قويمىغان ؟ ئەمدى گۆش يېيىشنى خىيال قىلغىلىمۇ بولمايدىغان بولدىمۇ نېمە؟ " دېگەنلەرنى خىيالىمدىن ئۆتكۈزدۈم .     قارا قىشنىڭ قەھرىتان سوغۇق كۈنلىرىنىڭ بىرى ئىدى . قاش قارايغان ۋاقىتتا ئۆيدە تېلىۋىزور كۆرۈپ ئولتۇراتتىم ، ئىشىك چېكىلدى .     -ھە ئەپەندىم ، ئولتۇرۇپسەنمۇ؟ - دېگىنىچە يەنە قوشنام غاپپار كىرىپ كەلدى .   <br />
  -مۇنداق ئىش ئەپەندىم ،-دېدى ئۇ سۆزىنى باشلاپ ،- بۇندىن ئىككى ئاي بۇرۇن لەمجىن بازىرى خاندۇ4-مەھەللىدە ئولتۇرۇشلۇق ئابلىكىم ئىسىملىك بىربالىنىڭ نىكاھ تويىنى قىلىپ بەرگەنتىم (ئۇ توي-تۆكۈندە ناغرا-سۇناي چالاتتى)ئۇ چاغدا ئۈزۈملەرنى ساتالمىدۇق ، كېيىن بىركەلسەڭ بېرەرمىز دېگەنىدى ، بۇ قېتىم موتسىكىلىت بىلەن بېرىپ پۇلنىڭ ئۆسۈملىرى بىلەن ئەكىلەي دەيمەن ، شۇڭا ماۋۇ قىشلىق ئايىقىڭ بىلەن ئىشتىنىڭنى بېرىپ تۇرغىن ، ئىككى سائەتتە قايتىپ كېلىمەن. -دېدى ئايىقىم بىلەن ئىشتىنىمنى كۆرسىتىپ تۇرۇپ .     -خاپا بولمىغىن قوشنام ، ھېلى قورساقنى ئەستەرلىۋىلىپ، سائەت يەتتىدىن توققۇزغىچە مەكتەپكە بېرىپ كومپىيۇتېر ئۆگەنمىسەم بولمايدۇ-دېدىم .    <br />
 ئۇ بىردەم ئولتۇرۇپ ، ئورنىدىن تۇردى-دە :     -مەن بىلىمەن ، مۇئەللىم دىگەننىڭ مەكتەپتە بەك ئىشى كۆپ ، شۇڭا كۈندۈزى بەك ئالدىراش ئىشلەيسىلەر، ئەتە ئاخشامغۇ ئايىقىڭ بىلەن ئىشتىنىڭ بىكار بولۇر ھە؟!- دەپ چىرايىمغا تىكىلىپ تۇراتتى .     -ئەتە ئاخشام يەنە مەكتەپكە بېرىپ خەنزۇچە ئۆگىنىمەن ، ھازىرقى ۋاقىتتا خەنزۇچە ئۆگەنمىسەك ، كومپيۇتېر ئۆگەنمىسەك 21-ئەسىردىكى ساۋاتسىزلاردىن بولۇپ قالىمىز، دەۋرنىڭ تەلىپىگە لايىقلىشالمايمىز، بىز ياخشى ئۆگەنمىسەك سىلەرنىڭ بالىلىرىڭلارنى ياخشى ، لاياقەتلىك تەربىيىلىيەلمەيمىز ، شۇڭا مېنىڭ كۈندۈزىمۇ ، ئاخشىمىمۇ ، ئۆزەممۇ ، كىيىم-كېچەكلىرىممۇ بىكار ئەمەس-دېدىم ئاچچىقىم بىلەن .    <br />
 ئۇ مەندىن خاپا بولۇپ ، چىرايىنى پۈرۈشتۈرۈپ ئۆيدىن چىقىپ كەتتى .   <br />
  مەن ئويلىنىپ قالدىم . ماقال-تەمسىللەردە «يىراقتىكى تۇققاندىن يېقىندىكى قوشنا ياخشى» دەيدىغان گەپ بارئىكەن ، لېكىن مىنىڭ بۇ يېڭى قوشنام  كەلگىلى بىر ئاي بولا-بولمايلا ، چىرايىمنى ئېچىپ بەرسەم ، مېنى چۆمۈچ ئاخۇن كۆرۈپ قالدىمۇ –نېمە؟ ھەركۈنى دېگۈدەك تۇرۇپ سۇ دەۋاتقان ، تۇرۇپ چاي دەۋاتقان ، يەنە تۇرۇپ ساقال ئالغۇچ دەۋاتقان ، تۇرۇپ كۆمۈربولسا بەرگىن دەۋاتقان ، ئەمدى بۈگۈن ئۇ تەرەققىي قىلىپ كىيىۋاتقان كىيىملىرىمنى سورىدى .<br />
 ئۇ يەنە تەرەققىي قىلىدىغان ، مەن ئۇ سورىغان نەرسىلەرنى بېرىۋىرىدىغان بولسام مېنى كىيىمسىز يالىڭاچ ھالەتكە كەلتۈرۈپ قويامدۇ-نېمە؟ مەن ئۆزەمگە پۇختا بولمىسام بولمىغۇدەك «يىراقتىكى تۇققاندىن يېقىندىكى قوشنا ئوسالمۇ نېمە؟» دېگەنلەرنى ئويلاپ قالدىم .                    <br />
           (ئاپتورى : پىچان ناھىيە پىچان يېزا ماچاڭ ئوتتۇرا مەكتەپتە )				<p class="author">
					<strong>gayur1</strong>
				يوللانغان ۋاقتى 2014-11-6 09:09:16	</p>
			<h3></h3>
		ئەسسالامۇ ئەلەيكۇم، مەزمۇننى ياخشى تاللاپسىز...  لېكىن بۇ خەۋەرگىلا ئوخشاپ قالغاندەك قىلىدۇيا!				<p class="author">
					<strong>tureli</strong>
				يوللانغان ۋاقتى 2014-11-6 11:11:12	</p>
			<h3></h3>
		مەزمۇنىنى چۈشۈنىشلىك قىلىپ يېزىپسىز .				<p class="author">
					<strong>arslan428</strong>
				يوللانغان ۋاقتى 2014-11-6 11:30:31	</p>
			<h3></h3>
		بۇنداق ئىشتان ، ئاياغ سورايدىغان ئادەم يوقتۇ ھەرقانچە بولسىمۇ، ئەمەلىيەتتىن بەك چەتنەپ كىتىپتۇ				<p class="author">
					<strong>tokqi123</strong>
				يوللانغان ۋاقتى 2014-11-6 12:10:45	</p>
			<h3></h3>
		نېرۋىسىدىن ئادىشىپ قالمىغانلا بولسا خوشنىسىدىن ئىشتان سوراپ يۇرمەس؟				<p class="author">
					<strong>jan</strong>
				يوللانغان ۋاقتى 2014-11-6 12:58:11	</p>
			<h3></h3>
		«....ئارىدىن بىرەر ئايدەك ۋاقىت ئۆتكەندىن كېيىن ئۆمەرجان مۇئەللىمنىڭ ئۆيىگە :dizzy: «بىز بۇ ئۆينى سېتىۋالدۇق» دەپ يېشى 45ياشلار ئەتراپىدىكى ئۆزى ئورۇق ، چىرايى كۆمۈردەك قارا ، كىيىم-كېچەكلىرى رەتسىز ۋە مەينەت ، ساقال-بۇرۇتى ئۆسۈپ كەتكەن خۇددى تۈرمىدىن ھېلىلا چىققان ئادەمنى ئەسلىتىدىغان غاپپار ئىسىملىك بىر كىشى سېمىز ئايالى بىلەن بەش بالىسىنى ئەگەشتۈرۈپ كەلدى . ....»<br />
<br />
ئۆمەرجان مۇئەللىمنىڭ ئۆيىگە ئەمەس. چۈنكى ئۇلارنىڭ بۇ ئۆي بىلەن تەۋەلىك ئالاقىسى قالمىدى. شۇڭا مۇۋاپىقراق جۈملىگە ئېھتىياجلىق بولۇپ قالدىڭىز. كەچۈرۈڭ.				<p class="author">
					<strong>udun007</strong>
				يوللانغان ۋاقتى 2014-11-6 19:07:52	</p>
			<h3></h3>
		قوشنىسىنىڭ ئىشتىنى بىلەن قىشلىق ئايىقىنى سوراپ كىيىدىغان يۈزى قىلىن قوشنىمۇ بارمۇ تىخى؟<br />
				<p class="author">
					<strong>baytekin</strong>
				يوللانغان ۋاقتى 2014-11-6 20:11:19	</p>
			<h3></h3>
		«يىراقتىكى تۇققاندىن يېقىندىكى قوشنا ئوسال»مۇ نېمە؟……<br />
<br />
<br />
قەلىمىڭىزگە بارىكاللا، بۇ مەن ئاڭلىغان ئەڭ لاۋزا ماقال تەمسىل بولدى				<p class="author">
					<strong>tamqa1</strong>
				يوللانغان ۋاقتى 2014-11-6 20:28:19	</p>
			<h3></h3>
		ھەممىدىن قىززىق بولغىنى ، ‹ دادام شورپىسىدىن بەرسۇن دەيدۇ › دېگىنى بوپتۇ .:lol<br />
خوشنىلا ئارا ئۆتنە يىرىم بوپتۇردۇ ، بىزنىڭمۇ ھاجىتىمىز چۈپ قالدۇ . ئامال بار قايتۇرمىغان تۈززۈك،<br />
ئامما ئىشتان سورايدىغان قوشنىدىن يىراق تۇرغان تىخمۇ تۈززۈك.				<p class="author">
					<strong>nizafat</strong>
				يوللانغان ۋاقتى 2014-11-7 07:14:12	</p>
			<h3></h3>
		ئاپتورنىڭ ئىشتىنى قانداق ئىشتان بولغىيتتى ؟ تېرە ئىشتان كىيىدىغان ئىشلار قالمىغاندۇ ھازىر 				<p class="author">
					<strong>isyankar731</strong>
				يوللانغان ۋاقتى 2014-11-7 08:17:23	</p>
			<h3></h3>
		ئادەم دېگەندە نومۇس تۇيغۇسى يوق ياكى بەك ئاجىز بولۇپ كەتسە ئاشۇنداق  قىلىدۇ.. تىلەمچى(ھەقىقى قىيىنچلىقى بار كىشى ئامال بار كوچىغا چىقىپ قالمايدۇ) ،ئۇچى -بۇچىلارنىڭ ھەممىسى شۇ!!!				<p class="author">
					<strong>xahla91</strong>
				يوللانغان ۋاقتى 2014-11-7 08:23:31	</p>
			<h3></h3>
		مەن بۇ ھېكايىگە چۈشكەن ئىنكاسلاردىن ئوقۇرمەنلەرنىڭ ئىستمال تەلىۋىنىڭ ئېشىۋاتقانلىقىنى ھېس قىلدىم.			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish60564.html" target="_blank"><strong>مېنىڭ قوشنام</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
