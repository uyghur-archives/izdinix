<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>نەۋائىينىڭ بىر شېئىرى</title>
<link href="./izdinish60409.html" rel="canonical" />
<meta name="keywords" content="نەۋائىينىڭ بىر شېئىرى ئىزدىنىش تور بېكىتى" />
<meta name="description" content="نەۋائىينىڭ بىر شېئىرى ئىزدىنىش تور بېكىتى ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-105.html">شېئىرىيەت گۈلزارى</a> › نەۋائىينىڭ بىر شېئىرى</div>

<div id="content">
			<p class="author">
					<strong>afiyfiy</strong>
				يوللانغان ۋاقتى 2014-10-26 23:01:00	</p>
			<h3>نەۋائىينىڭ بىر شېئىرى</h3>
		بەلا دەشتى ئارا مەجنۇن مەنىڭدەك كۆرمەمىش دەۋران، <br />
قۇيۇندەك ھەر زامان بىر كۆرمەگەن ۋادىدا سەرگەردان. <br />
نە ئەندۇھۇ مەلالىمغا بەلىيەت دەشتىدەك غايەت،<br />
نە سەۋدايۇ جۇنۇنۇمغا مالامەت بەھرىدەك پايان. <br />
تۈنۈم دەيجۇر، ئۆزۈم رەنجۇر، ئىچىم غەمناكۇ باغرىم چاك، <br />
تىلىم لالۇ، تەنىم بىيھال، ئىشىم ئەفغان، سىرىشكىم قان. <br />
زەئىفۇ دەردۇ غەم پىشە، نەئىفۇ مېھنەت ئەندىشە،<br />
زەلىلۇ بىسەرۇ سامان، قەتىيلى خەنجىرىي ھېجران. <br />
فىغانىمدىن فەلەك غەمكىن، سىرىشكىمدىن جەھان رەنگىن،<br />
نە دەردىم ئوتىغە تەسكىن، نە ھەجرىم دەردىغە دەرمان. <br />
باشىم غەم تاشىدىن پارە، تەنىم ھەجر ئوقىدىن يارە، <br />
كۆڭۈل بۇ يارەغە چارە تاپارغا تاپمايىن ئىمكان. <br />
كۆزۈم نەملىغ، بويۇم خەملىق، ئىچىم ئەندۇھى ماتەملىك، <br />
نە ھەمدەملىك، نە مەھرەملىك تاپىپ بۇ مېھنەتى پىنھان. <br />
ماڭا نە يارۇ نە ھەمدەم، ماڭا نە دوستۇ نە مەھرەم، <br />
ماڭا نە چارە نە مەرھەم، ماڭا نە سەبرۇ نە ئامان. <br />
ھەم ئەھۋالى تەباھىمدىن ھەم ئاھى سۇبىھىگاھىمدىن، <br />
ھەم ئوتلۇغ دۇرى ئاھىمدىن قارارىپ كۈلبەئى ئەئزان. <br />
فەلەك رەھزەن، زەمان دۈشمەن، بەدەن رەۋزەن ئۈزەرەۋزىن(بۇ سۆزنى ئېنىق كۆرەلمىدىم، مۇشۇنداقراق بولسا كېرەك).<br />
قالىپ جان ھەسرەتىدىن تەن، چىقىپ تەن كىشۋەرىدىن جان. <br />
نەۋائىي بولسا مېھنەت كۆپ، ئىچە كۆر جامى ئىشرەت كۆپ، <br />
نەچە بولسا سۇئۇبەت كۆپ بولۇر ۋەھدەت مەيى ئاسان. <br />
				<p class="author">
					<strong>pari87</strong>
				يوللانغان ۋاقتى 2014-10-27 07:31:47	</p>
			<h3></h3>
		نەۋائىينىڭ شېئىرلىرىنى ياقتۇرۇپ ئوقۇيمەن ....تېما يوللىغۇچى قېرىندىشىم بولسا  داۋاملىق يوللاپ تۇرغايسىز ..رەھمەت.:P				<p class="author">
					<strong>terjiman</strong>
				يوللانغان ۋاقتى 2014-10-27 08:25:34	</p>
			<h3></h3>
		ناۋا مۇقامىنىڭ مۇقەددىمە قىسىمىدا مۇشۇ غەزەل ئېيتىلىدىكەن، ئابدۇقادىر يارئېلى ئوقۇپتۇ، شېئىرنىڭ مەزمۇنىنى ئانچە ئاڭقىرىپ بولغىلى بولمايدىكەن...				<p class="author">
					<strong>afiyfiy</strong>
				يوللانغان ۋاقتى 2014-10-27 08:46:33	</p>
			<h3></h3>
		ئومۇمەن چۈشەنگەن بولساممۇ، بەزى سۆزلۈكلەرنى چۈشىنەلمىدىم. 				<p class="author">
					<strong>pari87</strong>
				يوللانغان ۋاقتى 2014-10-27 08:54:56	</p>
			<h3></h3>
		بۇ شېئىرنىڭ يەشمىسىنىمۇ تەڭ يوللاۋەتكەن بولسىڭىزچۇ ...				<p class="author">
					<strong>afiyfiy</strong>
				يوللانغان ۋاقتى 2014-10-27 09:08:47	</p>
			<h3></h3>
		pari87 يوللىغان ۋاقتى  2014-10-27 08:54 static/image/common/back.gif<br />
بۇ شېئىرنىڭ يەشمىسىنىمۇ تەڭ يوللاۋەتكەن بولسىڭىزچۇ ...<br />
<br />
مەنمۇ بەزى سۆزلەرنىڭ مەنىسىنى بىلەلمىدىم. 				<p class="author">
					<strong>erkak</strong>
				يوللانغان ۋاقتى 2014-10-27 09:45:39	</p>
			<h3></h3>
		نەۋائىينى ئوتتۇرا ئاسىيادىكى بىر قىسىم دۆلەتلەر ، بىزنىڭ ئالىمىمىز دەيدىكەن . يەنە باشقا ئالىملارنىمۇ ھەم شۇنداق . مەسىلەن : ئۆزبىكلە ، تاتارلا ، .. دىگەندەك 				<p class="author">
					<strong>adiyat</strong>
				يوللانغان ۋاقتى 2014-10-27 09:46:16	</p>
			<h3></h3>
		سۈرە كەۋسەردىكى ‹ھەۋزى كەۋسەر› ئۈممەتلەر تىلغا ئېلىۋاتقان مەينى كۆرسىتىدۇ.<br />
ۋەھدەت-ۋۇجۇدنى ماددىيەتتىن پاكىز تازلاپ،ئىككىلىك، ئۈچلۈك ۋە بارلىق كۆپلۈك ئالەملىرىدىن ھالقىپ چىقىپ بىرلىك ئالىمىگە قىتىلىشنى كۆرسىتىدۇ.<br />
ۋەھدەتنى-كىتاپتىن ياكى تەپەككۈردىن تاپقىلى بولمايدۇ. ئاللانىڭ لۇتفى-كەرەمى بولغان ‹ھەۋزە كەۋسەر› ئېلىپ كەلگەن مەستلىك ۋەھدەتكە يەتكۈزىدۇ. ئاللا خالىغان ئادەمنى ‹ھەۋزى كەۋسەر› بىلەن سۇغىرىدۇ.				<p class="author">
					<strong>afiyfiy</strong>
				يوللانغان ۋاقتى 2014-10-27 09:58:42	</p>
			<h3></h3>
		چۈشىنەلمىگەن سۆزلۈكلىرىم: <br />
ئەندۇھ<br />
بەلىيەت<br />
دەيجۇر<br />
رەنجۇر<br />
بىيھال<br />
سىرىشكىم<br />
نەئىفۇ<br />
پىشە<br />
بىسەرۇ<br />
زەلىلۇ<br />
رەنگىن<br />
تەباھىمدىن<br />
ئەئزان<br />
رەھزەن<br />
رەۋزەن<br />
كەينىدىكى سۆزمۇ بار<br />
كىشۋەر <br />
قاتارلىقلار. بىلىدىغانلار دەپ بەرسەڭلار				<p class="author">
					<strong>adiyat</strong>
				يوللانغان ۋاقتى 2014-10-27 10:16:14	</p>
			<h3></h3>
		 ئەلشىر نەۋائى ، مەشرەپ قاتارلىق ئۇستازلارنىڭ باشقا ئىنسانلار ئاسانلىقچە تەسەۋۋۇر قىلالمايدىغان بىر ماقامدا تۇرۇپ قىلغان نىدالىرى  ۋە پىغانلىرىنىڭ دۇنيا ئاۋارچىلىقىدا قالغان كىشىلەر تەرىپىدىن سۈيئىستىمال قىلىنىشى ئىچىنىشلىق بىر تۆھمەتنى شەكىللەندۈرگەن.<br />
مەشرەپنىڭ ۋە ئەلشىر ناۋائىنىڭ ھاياتىدا دۇنيا ئۇلارغا ناز كەرەشمە قىلىپ ئۆتكەن..لىكىن ئۇلار ئاخىرەت ئۈچۈن ئازاپ بىلەن كۆزلىرىنى نەم قىلىپ ئۆتكەن.<br />
ئۇ سۆزلەرنىڭ مەنىسىنى بىلىمەن لىكىن ئىپادىلىيەلمەيمەن.				<p class="author">
					<strong>Derwish4</strong>
				يوللانغان ۋاقتى 2014-10-27 10:36:29	</p>
			<h3></h3>
		ئوز زامانىنىڭلا ئەمەس بەلكى بۇندىن كىيىنكىلەر ئۇچۇنمۇ سوز قاتىلى ھىسابلىنىدىكەن بۇ دەرۋىشلەرنىڭ پېرلىرى！				<p class="author">
					<strong>hiyalqi</strong>
				يوللانغان ۋاقتى 2014-10-27 11:26:29	</p>
			<h3></h3>
		چاغاتاي تىلى لوغىتى دەپ بىر لوغەت بۇلىدىغان شۇنڭدا چىقارمىكىن ، يېڭى چىققان كىتاپكەنتۇق 				<p class="author">
					<strong>Mollamushuk</strong>
				يوللانغان ۋاقتى 2014-10-27 13:19:58	</p>
			<h3></h3>
		ئەندۇھ  − غەم، قايغۇ، ئەلەم، دەرد، رەنج<br />
بەلىيەت − بالا، قايغۇ، بەختسىزلىك، بالا - قازا<br />
دەيجۇر − ئەڭ قاراڭغۇ كېچە، قاراڭغۇلۇق؛ زۇلمەت<br />
رەنجۇر − كېسەلمەن، دەردمەن؛ ئېزىلگەن؛ كېسەل، كۈچسىز ماغدۇرسىز<br />
بىيھال − ھالسىز، مادارسىز، زەئىپ؛ مەيۈس<br />
سىرىشكىم − كۆز يېشىم<br />
پىشە − ھۈنەر، كەسىپ؛ ئادەت<br />
بىسەرۇ − بىچارە، ھېچنەرسىسى يوق<br />
زەلىلۇ − خار ۋە ئاجىز، بىچارە، ناتىۋان<br />
رەنگىن – رەڭگىن − رەڭدار، تاۋلىنىپ تۇرىدىغان؛ رەڭلىك؛ گۈزەل؛ رەڭمۇ رەڭ<br />
تەباھ − خاراب، بۇزۇق، ۋەيران<br />
ئەئزان − تەن ئەزالىرى، قىسىملىرى<br />
رەھزەن − قاراقچى، يول توسار ئوغرى<br />
رەۋزەن − تۆشۈك؛ تۈڭلۈك؛ دېرىزە<br />
كىشۋەر − مەملىكەتنى زىننەتلىگۈچى، ئاۋاتلاشتۇرغۇچى؛ پادىشاھ<br />
				<p class="author">
					<strong>afiyfiy</strong>
				يوللانغان ۋاقتى 2014-10-27 13:25:04	</p>
			<h3></h3>
		رەھمەت ئاكا، بىلىۋالدىم. <br />
بەزى سۆزلەرنى جەزىملەشتۈرەلمىگەن ئىدىم. <br />
<br />
				<p class="author">
					<strong>86</strong>
				يوللانغان ۋاقتى 2014-10-27 15:11:56	</p>
			<h3></h3>
		بۇ ناۋائىينىڭ شېرلىرىدىكى سۆزلەر باشقا مىللەتنىڭ تىلىدىكى سۆزلەرمۇ ياكى 500 نەچچە يىل بۇرۇن ئۇيغۇرلار ئەشۇ سۆزلۈكلەردە سۆزلىشەتتىمىكەن؟ <br />
بەش ئەسىر جەريانىدا سۆزلۈكلەرنىڭ ئۆزگىرىشى شۇنچە چوڭ بولۇپ كەتكەنمىدۇ؟ <br />
مېنىڭ چوڭ بۇۋىلىرىمنىڭ بىرى(200 يىلدىن ئىلگىرىكى، قايسى بۇۋام ئىكەنلكىنى بىلمەيمەن، بەلكىم ئۇنىڭدىنمۇ ئىلگىرى بولسا كېرەك) مۇشۇ نەۋائىينىڭ كىتاپلىرىنى بەك ئوقۇپ ، شۇ سەۋەپتىن شۇ چاغدىكى كىشىلەر ئارىسىدا ئۇنىمۇ «ناۋايى» دەپ لەقەم بىلەن ئاتايدىغانكەنتۇق. تا ھازىرغىچە بىزنىڭ يۇرتتىكى كىشىلەر ئارىسىدا بىزنى شۇ لەقەم بىلەن ئاتايدۇ. بۇ ھەم بىزگە فامىلە بولۇپ سىڭىپ قالدى.  بىراق، ئەپسۇس مۇشۇ ناۋائىينىڭ شېىر- غەزەللىرىنى ئوقۇپ ھېچنىمىسىنى چۈشىنەلمەيمەن. ئۆزەمنى ساۋاتىسز بىر ئادەم ھېس قىلىمەن.  <br />
ناۋائىينىڭ كىتاپلىرىنى ئوقۇپ ئۇنى چۈشىنىپ ئۇنىڭدىكى سەنئەتنى ھېس قىلىش ئۈچۈن، شۇ چاغلاردا قوللانغانن تىلنى مەخسۇس ئوقۇيدىغان گەپمۇ؟  ناۋايى دىگەن لەقەمگە چۈشلۇق ناۋائىينىڭ كىتاپلىرىنىڭ مەزمۇنلىرىنى ئوقۇپ چۈشىنەلىگەن بولسامچۇ كاشكى.  بىراق ھېچ بىر تەبىي قىزىقىش ھاسل بولمىدى. چۈشىنەلمىگەندىكىن. 				<p class="author">
					<strong>afiyfiy</strong>
				يوللانغان ۋاقتى 2014-10-27 17:33:39	</p>
			<h3></h3>
		مەن گەرچە قىسمەن سۆزلۈكلەرنىڭ مەنىسىنى بىلەلمىگەن بولساممۇ، لېكىن بۇ شېئىرنىڭ بەدىئىيلىكىنى ھېس قىلالىدىم ۋە ھوزۇرلاندىم.  پاساھەت ۋە بالاغەتتە ھەقىقەتەن يۈكسەك ئىكەنلىكىنى تونۇدۇم. شۇڭا بۇ يەرگە يوللىغىم كەلدى. ئازراق ئەرەبچىنى بىلگىنىم مۇشۇنداق كونا نەزمىلەرنى ئوقۇشتا  ئەسقېتىپ قالىدىكەن. بولسا چاغاتايچىنىمۇ بىر ئۆگىنىپ قويسام بولغۇدەك. 				<p class="author">
					<strong>uyghur7800</strong>
				يوللانغان ۋاقتى 2014-10-27 19:14:50	</p>
					<p class="author">
					<strong>Ozuyghur</strong>
				يوللانغان ۋاقتى 2014-10-27 21:28:13	</p>
			<h3></h3>
		terjiman يوللىغان ۋاقتى  2014-10-27 08:25 static/image/common/back.gif<br />
ناۋا مۇقامىنىڭ مۇقەددىمە قىسىمىدا مۇشۇ غەزەل ئېيتىلىد ...<br />
<br />
مۇقامچىلارمۇ ئانچە چۈشەنمەي ئوقۇۋېرىدۇ.				<p class="author">
					<strong>Ozuyghur</strong>
				يوللانغان ۋاقتى 2014-10-27 21:48:27	</p>
			<h3></h3>
		ئەدەبىي يېزىق تىلى بىلەن ئېغىز تىلىىنىڭ ئارىسىدا پەرق بولىدۇ،  ئۇ دەۋىردىكى كىلاسسىك شائىرلار كۆپۈنچە  ئەرەپچە، فارسچەئارىلاشقان تۈرك تىلىدا  ئەسەر يازغانكەن. ناۋائىي بولسا ئىمكان بار تۈركىيچە يېزىشقا تىرىشىپ تۈركى تىلىىنىڭ پاساھىتىنىڭ ئەرەپ، فارىس تىلىدىن قېلىشمايدىغانلىقىنى نامايەن قىلغانكەن.  گەرچە شائىرلىرىمىز  ئەدەبى تىلدا ئەسەر يازسىمۇ  ئاددى خەلق يەنىلا ئۆزى پىششىق بولغان ئوغۇز، قارلۇق، قىپچاق تۈركىي تىللاردا سۆزلەشكەن بولۇشى مۈمكىن. ئەلۋەتتە ، شائىرلارنىڭ ئەدەبىي تىللىرى ئېغىز تىللىرىنى بېيىتىش، ئورتاقلاشتۇرۇش جەھەتتە مۇھىم رول ئوينىغان بولۇشى مۈمكىن.  ئورتا ئاسىيادا  تۈركىي قەبىلىلەرۋە  ئىران تىللىق قەبىلىلەر ئۆزئارا ئالاقىلىشىپ،  ئارىلىشىپ تۇرغاچقا ھەم مىللى تەركىپ ھە دەپ ئۆزگۈرۈپ تۇرغاچقا  ئۇ دەۋىردىكى بەزى شائىرلارنى ھازىرقى نەق بىر مىللەتكە  دەل كەلتۈرۈش تەس. ئۇلار ھازىرقى بەزى كىشىلەردەك پىكرى تار ، مىللەتچى بولغان بولسا ھەر دەمدە مىللىتىنى، قەبىلىسىنى ئەسكەرتىپ، تىلغا ئېلىپ تۇرغان بولاتتى.  ئۇلار ئورتا ئاسىيادىكى خەلقلەرنىڭ بايلىقى، ئۇستازى. 			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish60409.html" target="_blank"><strong>نەۋائىينىڭ بىر شېئىرى</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
