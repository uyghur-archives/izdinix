<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>ئۇيغۇر يىگىتكە بۆرەك تەقدىم قىلغان خەنزۇ قىز-ئىزدىنىش تورى</title>
<link href="./izdinish35724.html" rel="canonical" />
<meta name="keywords" content="ئىزدىنىش تورى  ئۇيغۇر يىگىتكە بۆرەك تەقدىم قىلغان خەنزۇ قىز" />
<meta name="description" content="ئىزدىنىش تورى  ئۇيغۇر يىگىتكە بۆرەك تەقدىم قىلغان خەنزۇ قىز ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-138.html">مىھرىبانلار</a> › ئۇيغۇر يىگىتكە بۆرەك تەقدىم قىلغان خەنزۇ قىز</div>

<div id="content">
			<p class="author">
					<strong>zulal</strong>
				يوللانغان ۋاقتى 2009-3-15 00:17:12	</p>
			<h3>ئۇيغۇر  يىگىتكە  بۆرەك  تەقدىم  قىلغان  خەنزۇ  قىز</h3>
		<p><font face="UKIJ TUZ TOM" size=4>ئاددىي ئادەمنىڭ ئاجايىپ ئىشى </font></p><p><font face="UKIJ TUZ TOM" size=4>يازغۇچىسى : زى لىن <br />( ئاپتونوم رايونلۇق رادىئو - كىنو تېلېۋىزىيە ئىدارىسى تەرجىمە مەركىزىدىن قاسىم يۈسۈپ تەرجىمىسى )</font></p><p><font face="UKIJ TUZ TOM" size=4>2008-يىلى &lt;&lt; شىنجاڭدىكى ئون مەشھۇر ياش &gt;&gt;نىڭ بىرى بولۇپ باھالانغان ، مەركىزىي تېلىۋىزىيە ئىستانسىسىنىڭ &lt;&lt; 2008-يىلىدىكى جۇڭگونى تەسىرلەندۈرگەن شەخسلەر &gt;&gt; نامزاتىغا سايلانغان ۋاڭ يەننانى تونۇمسىز ؟ </font></p><p><font face="UKIJ TUZ TOM" size=4><img src="./3(13).jpg" /><br />ۋاڭ يەننا خېنەندىن بولۇپ ، ئاتا - ئانىسى قۇرۇلۇش ئورۇنلىرىدا مەدىكار بولۇپ ئىشلەپ ، ئائىلىسىدىكىلەرنىڭ تۇرمۇشىنى قامدىغاچقا ، ئائىلىسى بەكلا نامراتچىلىقتا ئۆتكەن ئىدى . ۋاڭ يەننانىڭ ئاتا - ئانىسى ئۇزۇن مەزگىل سىرتلاردا ئىشلەپ يۈرگەچكە ، ۋاڭ يەننا مومىسىنىڭ ئالدىدا چوڭ بولدى . <br />ۋاڭ يەننا كىچىكىدىنلا باشقىلارنى ياردەم بېرىشنى خۇشھاللىق دەپ بىلىشتەك ياخشى خىسلەت يېتىلدۈردى . تولۇقسىز ئوتتۇرا مەكتەپنىڭ 3-يىللىقىدا ئوقۇۋاتقان يىللىرى ، بالا - چاقىلىرى يېنىدا بولمىغاچقا تۇرمۇشتا قىينىلىپ قالغان 70 - 80 ياشلاردىكى بىر بوۋاينىڭ ھالىدىن خەۋەر ئالدى . ئۇنىڭ بىر نەچچە ساۋاقداشلىرى بىلەن شەنبە - يەكشەنبە ، ھېيت - بايرام ، دەم ئېلىش كۈنلىرىدە ، بوۋاينىڭ تاماقلىرىنى ئېتىپ ، كىر - قاتلىرىنى يۇيۇپ ، دەردىگە دەرمان بولۇشى قولۇم - قوشنىلارنى تەسىرلەندۈردى . </font></p><p><font face="UKIJ TUZ TOM" size=4>ۋاڭ يەننا تولۇق ئوتتۇرا مەكتەپنى پۈتكۈزگەن يىلى ، چوڭ ئىنىسى نۇقتىلىق ئوتتۇرا مەكتەپكە ، كىچىك ئىنىسى نۇقتىلىق تولۇقسىز ئوتتۇرا مەكتەپكە چىقتى . ئۇ ئاتا - ئانىسىنىڭ قىيىنچلىقىنى چۈشەنگەچكە ، ئالىي مەكتەپ ئىمتىھانىغا قاتنىشىش پۇرسىتىدىن ۋاز كېچىپ ، ئاۋۋال ئىشلەپ پۇل تېپىپ ئاندىن ئالىي مەكتەپتە ئوقۇش ئارزۇسىنى رېئاللىققا ئايلاندۇرماقچى بولدى . ئۇ ئالدى بىلەن مەھەللىدە پىدائىي بولۇپ ، تەشۋىقات ۋە مەسلىھەت بېرىش خىزمىتى بىلەن شۇغۇللاندى . كېيىنكى يىللىرى كۈنمىڭغا بېرىپ ئاتىسىنىڭ تىجارەت ئىشلىرىغا ياردەملەشتى ، ئىككى يىلدىن كېيىن ئۈرۈمچىگە قايتىپ كېلىپ ، بىر دۇكاندا مال ساتقۇچى بولۇپ ئىشلىدى . <br />2007-يىلى 9-ئايدا ، ۋاڭ يەننا گېزىتتىن سانجى خۈيزۇ ئاپتونوم ئوبلاستىنىڭ سانجى شەھىرىدىكى 18 ياشلىق ئۇيغۇر ئوقۇغۇچى مەۋلانجان ئۆمەر ئاستا خاراكتېرلىك بۆرەك ياللۇغى ، سۈيدۈكتىن زەھەرلىنىش ۋە ئاستا خاراكتېرلىك بۆرەك زەئىپلىشىش قاتارلىق ئېغىر كېسەللىكلەرگە گىرىپتار بولۇپ قالغانلىقىنى ، بۆرەك ئالماشتۇرغاندىلا ئۇنىڭ ھاياتىنى ساقلاپ قالغىلى بولىدىغانلىقىنى ، بىر قاتار تەكشۈرۈشلەردە ئاتىسىنىڭ قان تىپى ماس كەلمىگەنلىكى ، ئانىسىنىڭ ئاستا خاراكتېرلىك بۆرەك ياللۇغىغا گىرىپتار ئىكەنلىكى ، باشقا ئۇرۇق - تۇغقانلىرىنىڭمۇ تۈرلۈك كېسەللىكلەر سەۋەبىدىن بۆرەك تەقدىم قىلىش ئۆلچىمىگە ماس كەلمىگەنلىكى ، ئۇنى داۋالىتىش ئۈچۈن 300 مىڭ يۈەن خەجلەپ بولغانلىقىنى كۆرۈپ قالدى . ۋاڭ يەننا ئۇنىڭغا ھېسداشلىق قىلىپ ئۇنى يوقلاپ باردى . ۋاڭ يەننا دوختۇرخانىدا كېسەللىك ئازابىدىن بىر تېرە ، بىر ئۇستىخان بولۇپ كەتكەن مەۋلانجاننى كۆرگەندىن كېيىن ، ۋاڭ يەننا ئۆزىنىڭ بىر بۆرىكىنى تەقدىم قىلىش ئارقىلىق بۇ ياشنىڭ ھاياتىنى قۇتقۇزۇۋېلىش قارارىغا كەلدى . ئادەمنى تېخىمۇ ھەيران قالدۇرىدىغىنى ، 16 خىل تەكشۈرۈشنىڭ نەتىجىسىدىن ۋاڭ يەننانىڭ بۆرىكىنىڭ مەۋلانجانغا مۇۋاپىق كېلىدىغانلىقى ئىسپاتلاندى . دوختۇرلار ھەيران بولۇشۇپ : &lt;&lt; بۇنداق ماس كېلىشنىڭ نىسبىتى تېببىي ئىلىمدا 100 مىڭدىن بىر بولىدۇ ، بۇ تېببىي ئىلىمدىكى بىر مۆجىزە &gt;&gt; دېيىشتى . </font></p><p><font face="UKIJ TUZ TOM" size=4><img src="./res09_attpic_brief.gif" /><br />2007-يىلى 11-ئايدا شىنجاڭ تېببىي ئۇنىۋېرسىتېتى قارىمىقىدىكى بىرىنچى دوختۇرخانىنىڭ ئېتىكا ھەيئىتى قايتا - قايتا مۇھاكىمە قىلىپ ، ۋاڭ يەننا تېخى ياش ، ئۇنىڭ ئۈستىگە توي قىلمىغان ، بۆرەك تەقدىم قىلىش ئويى ئۇنىڭ بىر مەزگىللىك ھاياجىنى بولۇشى مۇمكىن ، ئۇنىڭ يەنىمۇ ئەتراپلىق ئويلىنىپ بېقىشىنى ئۈمىد قىلىمىز ، دەپ قارىشىپ ۋاڭ يەننانىڭ قارارىنى بىردەك رەت قىلدى . بىراق ، ۋاڭ يەننا بۇ ئۇيغۇر &lt;&lt; ئىنىسى &gt;&gt;نى قۇتقۇزۇۋېلىش پىكرىدىن قەتئىي يانمىدى . 2008-يىلى 1-ئايدا ۋاڭ يەننانىڭ دادىسى ۋاڭ شيۇجاڭ دوختۇرخانىغا كېلىپ قوشۇلىدىغانلىقىنى بىلدۈرۈپ ، ئىمزا قويدى . <br />2008-يىل 3-ئاينىڭ 27-كۈنى خەنزۇ قىزچاق ۋاڭ يەننانىڭ بىر بۆرىكى ئەزەلدىن تونۇشمايدىغان ئۇيغۇر ئۆسمۈر مەۋلانجان ئۆمەرگە كۆچۈرۈلدى . بۇ شىنجاڭدىكى تۇنجى قېتىم مۇۋەپپەقىيەتلىك ئېلىپ بېرىلغان تۇغقاندارچىلىقى بولمىغان ، مىللەت ھالقىغان تىرىك تەندىكى يات جىنس بۆرىكىنىڭ ئۆز ئارا كۆچۈرۈلۈشى ئىدى . ئوپېراتسىيىدىن كېيىن ، مەۋلانجاننىڭ ئانىسى ئارزۇگۈل ھاياجان ياشلىرىنى توختىتالماي ، ۋاڭ يەننانى قۇچاقلاپ تۇرۇپ : &lt;&lt; نانا ، رەھمەت سىزگە ! ئوغلۇمنى قۇتقۇزۇۋالغىنىڭىزغا رەھمەت ! سىز ، سىز مېنىڭ قىزىم ! &gt;&gt; دېدى . </font></p><p><font face="UKIJ TUZ TOM" size=4><img src="./6(290).jpg" /><br />ۋاڭ يەننانىڭ ئانىسى يۇقىرى قان بېسىم كېسەللىكىگە گىرىپتار بولغاچقا ، ئاتا - بالا ئىككىسى بۇ ئىشنى دەسلەپتە ئۇنىڭدىن يوشۇردى . ئۈرۈمچى شەھەرلىك تېلېۋىزىيە ئىستانسىسىنىڭ خەۋىرىدىن قىزىنىڭ بۆرەك تەقدىم قىلغانلىقىدىن خەۋەر تاپقان ئانا : &lt;&lt; قايسى ئانا ئۆز قىزىدىن ئەندىشە قىلمايدۇ ، مەنمۇ ئۇنىڭ ئازاب چېكىشىنى خالىمايمەن &gt;&gt; دېدى . <br />ۋاڭ يەننانىڭ بۆرەك تەقدىم قىلغانلىقى ئاخبارات ۋاسىتىلىرىدە خەۋەر قىلىنغاندىن كېيىن ، جەمئىيەتتە كۈچلۈك ئىنكاس قوزغىدى . خەلق ھۆكۈمىتى رەھبەرلىرى ، ئىتتىپاق كومىتېتى رەھبەرلىرى ، ئاددىي شەھەر پۇقرالىرىمۇ ئۇنى يوقلاپ كېلىپ ، ئۇنىڭ ئىش - ئىزلىرىغا ئاپىرىن ئوقۇدى . 2008-يىل 4-ئايدا ۋاڭ يەنناغا يۇقىرى ، يېڭى تېخنىكا تەرەققىيات رايونى &lt;&lt; مىللەتلەر ئىتتىپاقلىقى نەمۇنىچىسى &gt;&gt; دەپ نام بەردى . ھەر قايسى ساھەدىكىلەرنىڭ ھال سورىشى ۋە مەدھىيىسى ئالدىدا ۋاڭ يەننا : &lt;&lt; مەن ئۆزۈم قىلالايدىغان ئىشنىلا قىلدىم . ئائىلەمدىكىلەرگە ۋاكالىتەن جەمئىيەتتىكى ھەر ساھە كىشىلىرىنىڭ كۆڭۈل بۆلگىنىگە رەھمەت ئېيتىمەن . بۇ مېنىڭ مەڭگۈ ئەستىن چىقمايدىغان كىشىلىك ھايات سەھىپەم &gt;&gt; دېدى . </font></p><p><font face="UKIJ TUZ TOM" size=4><img src="./20080411112508859.jpg" /><br />2008-يىل 9-ئايدا ۋاڭ يەننا ئۆزىنىڭ ئالىي مەكتەپتە ئوقۇش ئارزۇسىغا يەتتى . شىنجاڭ ئۇنىۋېرسىتېتى دۆلەت مائارىپ مىنىستىرلىكىگە يوللاپ تەستىقلىتىشى ئارقىلىق ۋاڭ يەننا شىنجاڭ ئۇنىۋېرسىتېتى قانۇن كەسپىنىڭ ئادەتتىكى تولۇق كۇرس سىنىپىغا ئالاھىدە ئېتىبار بىلەن قوبۇل قىلىندى . ۋاڭ يەننانىڭ ئوقۇش پۇلىنى ئاپتونوم رايونلۇق مائارىپ راسخوتىنىڭ &lt;&lt; شېنجېن ئوقۇش مۇكاپاتى &gt;&gt; سوممىسىدىن چىقىرىشنى ، مەكتەپتىكى تۇرمۇش خىراجىتىنىڭمۇ مەكتەپ ياردەم قىلىپ ھەل قىلىش قارار قىلىندى . ۋاڭ يەننا بۇ قىممەتلىك ئوقۇش پۇرسىتىنى قەدىرلەپ ، تىرىشىپ ئۆگەندى . تولۇق ئوتتۇرا مەكتەپتىن ئايرىلغىنىغا ئۇزاق بولغاچقا ، دەسلەپتە ئۆگىنىشتە قىينالدى ، ساۋاقداشلىرى ئۆزلىرىدىن نەچچە ياش چوڭ بۇ ھەدىسىگە خۇشھاللىق بىلەن ياردەمدە بولدى . </font></p><p><font face="UKIJ TUZ TOM" size=4><img src="./00138f2576900a28f94d0a.jpg" /><br />ۋاڭ يەننانىڭ سىنىپ مەسئۇلى ما مۇئەللىمنىڭ مۇخبىرغا ئېيتىپ بېرىشىچە ، ئۇنىڭ مىجەزى ئوچۇق ، جانلىق ، مەسئۇلىيەتچان بولۇپ ، باشقىلارغا ياردەم بېرىشنى خۇشھاللىق دەپ بىلىدىكەن . ئۇ ئوقۇۋاتقان سىنىپتا جەمئىي 37 ئوقۇغۇچى بولۇپ ، تەڭدىن كۆپرەكى ئىچكىرى ئۆلكىلەردىن كەلگەنلەر ئىكەن . شەندۇڭلۇق ئوقۇغۇچى ليۇ جىخاۋ : &lt;&lt; شىنجاڭغا تۇنجى كەلگەچكە ، بىلىدىغانلىرىمىز ئاز ، نۇرغۇن ئىشلارنى چۈشىنەلمىگەنىدۇق ، ۋاڭ يەننا بىزگە شىنجاڭدا تۇرمۇش كەچۈرۈشتە مىللىي ئۆرپ - ئادەتكە ھۆرمەت قىلىشنىڭ مۇھىملىقىنى ، دىققەت قىلىشقا تېگىشلىك ئىشلارنى سۆزلەپ بەردى ، بىزگە يەنە نۇرغۇن ياردەملەرنى قىلدى &gt;&gt; دېدى . </font></p><p><font face="UKIJ TUZ TOM" size=4><img height=313 src="./2008050006051305937.jpg" width=450 border=0 /><br />ۋاڭ يەننا تىرىشىپ ئۆگەنگەندىن سىرت ، مەكتەپتىكى تۈرلۈك پائالىيەتلەرگە ئاكتىپلىق بىلەن قاتنىشىپ ، يىللىقلار ئارا ئۆتكۈزۈلىدىغان ۋاسكېتبول مۇسابىقىلىرىدە ئۆز رولىنى جارى قىلدۇرۇپ ، مەدەت بېرىش ئەترىتى تەشكىللەپ كۆپچىلىككە ئىلھام بەردى ، ئۆزى قىلالىغۇدەك كىچىك ئىشلار ئارقىلىق ئۇلارغا ئىللىقلىق يەتكۈزدى . ۋاڭ يەننانىڭ ساۋاقداشلىرى ئۇنى : &lt;&lt; ئۇنىڭدا ئادەتتىكى كىشىلەردە كەم ئۇچرايدىغان خىسلەت بار &gt;&gt; دەپ تەرىپلەشكەندە ، ۋاڭ يەننا : &lt;&lt; ساۋاقداشلىرىم مېنى ياخشى چۈشىنىدۇ ، ئۇلارنىڭ مېنى چۈشەنگەنلىكىدىن خۇرسەنمەن &gt;&gt; دېدى .<br /></p></font>				<p class="author">
					<strong>ghalip1</strong>
				يوللانغان ۋاقتى 2009-3-15 05:50:01	</p>
			<h3></h3>
		باشقىلارغا ئىچكى ئەزاسىنى تەغدىم قىلىش ياخشى خىسلەت!!!				<p class="author">
					<strong>Pinhan</strong>
				يوللانغان ۋاقتى 2009-3-15 07:14:51	</p>
			<h3></h3>
		ئەقىللىق قىزچاقكەن . چىرايىدىن پار پار پار قىلىپ نۇر يېغىپ تۇرىدۇ				<p class="author">
					<strong>GoodLuck</strong>
				يوللانغان ۋاقتى 2009-3-15 08:19:23	</p>
			<h3></h3>
		<p>شىنجاڭنىڭ يۈز سوپۇنلىرىنى ئىشلىتىپ ، شىنجاڭنىڭ سۇلىرنى ئىچىپ تۇرغاندىن كىيىن ، پار پار پار قىلىپ نۇر ياغماي توپا ياغامتى ئەمسە ؟ <img height=20 src=\"Images/Emoticons/13.gif\" width=20 border=0 /></p><p>شۇ چاغلاردا تېلۋوزوردىن كۆرۈپ مەنمۇ قايىل بولغانتىم ، مۇشۇلاردىنمۇ مۇشۇنچىلىك ئادەم چىقىدىكەن ، ئۇنىڭ ئۈستىگە خىنەنلىككەن دېسە ؟! ھەممىسى مۇشۇنداق ئىنساپلىق  بولغان بولسا كۆپ ئىشلار يۈز بەرمىگەن بولاتتى ! </p>				<p class="author">
					<strong>Birzat</strong>
				يوللانغان ۋاقتى 2009-3-15 08:24:05	</p>
			<h3></h3>
		<p>راس، پەزىلەتلىك قىز ئىكەن. </p><p> </p>				<p class="author">
					<strong>batur71</strong>
				يوللانغان ۋاقتى 2009-3-15 09:45:46	</p>
			<h3></h3>
		<p>بۆرەك دىگەن ئاددى ئەزا ئەمەس.</p><p>بۇ خۇتۇننىڭ ئەجرىنى قايتۇرۇش ئۈچۈن مەۋلانجان نىكالاپ ئېلىپ، بىر ئۈمۈر تەرىتىگە سۇ بېرىشى كېرەك.</p>				<p class="author">
					<strong>freebird</strong>
				يوللانغان ۋاقتى 2009-3-15 10:14:19	</p>
			<h3></h3>
		بىزنىڭ ئارسىمىزدا باشقا ناتونۇشلارغا ئىچكى ئەزا تەقدىم قىلغانلار بارمۇ؟  بىزدىن بىرەسى خەن يولداشلارغا تەقدىم قىلغان بولسا بىزدىكى ئىنكاس قانداقراق بولار..				<p class="author">
					<strong>jewlan</strong>
				يوللانغان ۋاقتى 2009-3-15 10:56:53	</p>
			<h3></h3>
		<span><blockquote><img border=0 src=images/icon-quote.gif> <b>batur71:</b><br> <p>بۆرەك دىگەن ئاددى ئەزا ئەمەس.</p><p>بۇ خۇتۇننىڭ ئەجرىنى قايتۇرۇش ئۈچۈن مەۋلانجان نىكالاپ ئېلىپ، بىر ئۈمۈر تەرىتىگە سۇ بېرىشى كېرەك.</p><p></blockquote></span></p><p>بۇنداق تېتىقسىز گەپلەرنى قىلمىسىڭىز !</p>				<p class="author">
					<strong>batur71</strong>
				يوللانغان ۋاقتى 2009-3-15 11:04:12	</p>
			<h3></h3>
		ئەگەر بۇنى مەۋلان توغرا كۆرۈپ قالسا ئىدىيىدە بىرلىككە كەلسە، سىز تېتىقسىزلىق دەپلا قالىسىز، باشقىلار ئۆز يولىدا كىتىۋىرىدۇ.				<p class="author">
					<strong>NOKIA</strong>
				يوللانغان ۋاقتى 2009-3-15 11:36:43	</p>
			<h3></h3>
		<p>ھەقىقەتەن ئۇلۇغلاشقا تىگىشلىك روھ! ئادەم بىر ئەزاسىنى تونۇمايدىغان كىشى ، تونىمايدىغان مىللەتكە سوغا قىلىشى ھەقىقەتەن ئادەتتتىكى ئىش ئەمەس !</p><p>ۋاڭ يەننا ھەقىقەتەن ئۇيغۇرلار قىلالمايدىغان ھەم جۈرئەت قىلالمايدىغان ئىشنى قىلدى.</p>				<p class="author">
					<strong>Pinhan</strong>
				يوللانغان ۋاقتى 2009-3-15 11:37:48	</p>
			<h3></h3>
		<p>باتۇر بۇرادەر سىز شۇنداق قىلىڭ </p>				<p class="author">
					<strong>Uyghun</strong>
				يوللانغان ۋاقتى 2009-3-15 11:44:55	</p>
			<h3></h3>
		<p>ياخشى، يامان نىيەتلىك كىشلەر ھەممە مىللەتتە بار، بۇنىڭلىق بىلەن پۇتۇن بىر مىللەتكە باھا بەرگىلى بولمايدۇ.</p>				<p class="author">
					<strong>UDUN</strong>
				يوللانغان ۋاقتى 2009-3-15 13:35:36	</p>
			<h3></h3>
		<p>ئاڭلاپ ھاڭ تاڭ قالغانتىم بۇخەۋەرنى .</p>				<p class="author">
					<strong>Mehmut</strong>
				يوللانغان ۋاقتى 2009-3-15 13:54:04	</p>
			<h3></h3>
		نىمە دىگەن ئىسىل پەزىلەتلىك ھە. بىزنىڭ ئارىمىزدىمۇ   ئۆزىنىڭ ئىچكى ئەزاسىنى تەقدىم قىلالمىسىمۇ ئۆزىدەبار بولغان نەرسىلەرنى  ياردەمگە مۇھتاج بولغان كىشىلەرگە سوۋغا قىلىدىغان ئىسىل پەزىلەتلىك كىشىلىرىمىزمۇ بار . مەسىلەن پىنھاندەك				<p class="author">
					<strong>ruslan007</strong>
				يوللانغان ۋاقتى 2009-3-15 15:49:38	</p>
					<p class="author">
					<strong>yaxar0996</strong>
				يوللانغان ۋاقتى 2009-3-15 16:40:02	</p>
			<h3></h3>
		خەنزۇ يولداشلارنىڭ ھەممىسى مۇشۇ قىزبالىدەك بولسا، جۇڭگودا مىللەتلەر ئىتتىپاقلىقى گۈللىرى\" پورەكلەپ\" ئېچىلغان بولاتتى. بىراق بىر ئوبداش ئىشنى مازلاشتۇرۇپ، <font size=4>\"ۋاڭ يەننا ئۆزىنىڭ ئالىي مەكتەپتە ئوقۇش ئارزۇسىغا يەتتى . شىنجاڭ ئۇنىۋېرسىتېتى دۆلەت مائارىپ مىنىستىرلىكىگە يوللاپ تەستىقلىتىشى ئارقىلىق ۋاڭ يەننا شىنجاڭ ئۇنىۋېرسىتېتى قانۇن كەسپىنىڭ ئادەتتىكى تولۇق كۇرس سىنىپىغا ئالاھىدە ئېتىبار بىلەن قوبۇل قىلىندى . ۋاڭ يەننانىڭ ئوقۇش پۇلىنى ئاپتونوم رايونلۇق مائارىپ راسخوتىنىڭ &lt;&lt; شېنجېن ئوقۇش مۇكاپاتى &gt;&gt; سوممىسىدىن چىقىرىشنى ، مەكتەپتىكى تۇرمۇش خىراجىتىنىڭمۇ مەكتەپ ياردەم قىلىپ ھەل قىلىش قارار قىلىندى .  \" دەپ يېزىپ قويۇشى، مېنى بۇ قىز خاسىيەتلىك ئىشنى ئاشۇ مەنپەئەتلەر ئۈچۈن قىلغاندەك تەسىراتقا كەلتۈرۈپ قويدى. ئىشقىلىپ نىمىلا بولمىسۇن، مەۋلانجان بۆرەك ئالماشتۇرغاندىن كېيىن تىزدىن سالامەتلىكىنىڭ ئەسلىگە كېلىشىگە تىلەكداشمەن...</font>				<p class="author">
					<strong>Nurbulaq</strong>
				يوللانغان ۋاقتى 2009-3-15 16:56:17	</p>
			<h3></h3>
		<p>ئو ... ئاڭلاپ باقمىغان گەپلەركەنغۇ ...</p><p> </p><p> </p>				<p class="author">
					<strong>ruslan007</strong>
				يوللانغان ۋاقتى 2009-3-15 17:36:11	</p>
					<p class="author">
					<strong>yusran</strong>
				يوللانغان ۋاقتى 2009-3-15 20:12:03	</p>
			<h3></h3>
		<p>ئاللا خالىسا ئۇ دۇنيادا جەننەتتە بولار ھە</p>				<p class="author">
					<strong>Mahir512</strong>
				يوللانغان ۋاقتى 2009-3-15 21:05:35	</p>
			<h3></h3>
		ئۇلارنىڭ ياخشى ئەمەللىرىنىڭ مۇكاپاتى مۇشۇ دۇنيادىلا.			<div class="page">
		بەت: 
<strong>[1]</strong> 
<a href="./izdinish35724_2.html">2</a> 
	</div>
</div>

<div id="end">
	:
	<a href="./izdinish35724.html" target="_blank"><strong>ئۇيغۇر يىگىتكە بۆرەك تەقدىم قىلغان خەنزۇ قىز</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
