<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>قەشقەر تارىخىدىكى " فېۋرال پاجىئەسى "</title>
<link href="./izdinish29487.html" rel="canonical" />
<meta name="keywords" content="قەشقەر تارىخىدىكى " فېۋرال پاجىئەسى " ئىزدىنىش تور بېكىتى" />
<meta name="description" content="قەشقەر تارىخىدىكى " فېۋرال پاجىئەسى " ئىزدىنىش تور بېكىتى ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-159.html">ھازىرقى زامان ﺋﯘﻳﻐﯘﺭ تارىخى</a> › قەشقەر تارىخىدىكى " فېۋرال پاجىئەسى "</div>

<div id="content">
			<p class="author">
					<strong>izna.zp</strong>
				يوللانغان ۋاقتى 2007-10-14 18:02:59	</p>
			<h3>قەشقەر  تارىخىدىكى   "  فېۋرال  پاجىئەسى   "</h3>
		مۇھەممەت ئىمىن قۇربانى <br><br>جەنۇبىي شىنجاڭ مۇھاپىزەت باش قوماندانى ( باۋۋېي زوڭسىلىڭ ) خوجانىياز ھاجى 1934 - يىلى 1 - ئاينىڭ 12 - كۈنى قەشقەرغە يېتىپ كەلگەن ئىدى . <br><br>شۇ كۈنلەردە قەشقەر يېڭى شەھەردىكى ماجەنساڭ ( چولاق زىخۇي ) غا قارشى " يېڭى شەھەر " سوقۇشى بولۇۋاتاتتى . بۇ ئۇرۇش باشباشتاقلىق ، ئىتتىپاقسىزلىق ۋە ئىچكى - تاشقى دۈشمەنلەرنىڭ بۇزغۇنچىلىق سېلىشى تۈپەيلىدىن بىر تەرەپ بولمىغان ئىدى . گەرچە بۇ ئۇرۇش باشلانغىلى 60 نەچچ كۈن بولغان ، " يېڭى ھۆكۈمەت " ( شەرقى تۈركىستان جۇمھۇرىيىتى ) نىڭ جىددى سەپەرۋەر قىلىشى بىلەن كۈچەيتىلگەن بولسىمۇ ، يېڭى شەھەردىكىكىلەر تېخى تەن بەرمەيۋاتاتتى . خوجانىياز ھاجىنىڭ قوشۇنلىرى قەشقەرغە كېلىپلا يېڭى شەھەر مەسىلىسىنى بىر تەرەپ قىلىشقا جىددى تۇتۇش قىلدىدە ، بىر بەچچە كۈن ئۆتمەيلا ئۈنۈم كۆرۈشكە باشلىدى . ماجەنساڭ چېكىنىپ سېپىل ئىچىگە مۆكۈنۈشكە مەجبۇر بولدى . دەل شۇ كۈنلەردە مافۇيۈەن باشچىلىقىدىكى 3 پولك ئەسكەر ئاقسۇدىن قەشقەرغە كېلىۋاتتاتتى . خوجانىيازھاجى ئۇلارنىڭ ئالدىنى توسۇش ئۈچۈن مارالۋېشى ، پەيزىۋاتلاردا كۈچلۈك قارشىلىق قىلغان بولسىمۇ مۇۋاپىقىيەتسىزلىككە ئۇچراپ بىر كېچىدىلا قەشقەردىن كېتىپ قالدى . <br><br>خوجانىياز ھاجى 28 - يانۋار كۈنى كېچىسى بىر بۆلۈك كۈچىنى ئېلىپ يەكەنگە كەتتى . مەھمۇت مۇھىتى ئاساسى كۈچى بىلەن يېڭىساردىكى خوتەنلىك ئەمىرلەر بىلەن ھەمكاارلىشىشقا قالدى . " يېڭى ھۆكۈمەتنىڭ " باش ۋەكىلى ساۋۇت داموللا ئاساسىي كۈچىدىن ئايرىلغان ھالدا يېڭىساردا بىر مەزگىل تۇرغاندىن كېيىن يەكەنگە كەتكەن ئىدى . " يېڭى ھۆكۈمەت " قارمىغىدىكى قوشۇنلاردىن قەشقەر شەھەر مۇھاپىزەت قوماندانى ( چىڭپاڭ سىلىڭ ) كىچىك ئاخۇن ئەسكەرنلىرىنى ئېلىپ ئاستىن ئاتۇشقا ، " زىرائەت نازىرى ئوبۇل ھەسەن ھاجى ( مۇسابايوپ ) زەيدىن كارۋان باشچىلىقىدىكى قوشۇنلىرىنى ئېلىپ ئۈستۈن ئاتۇشقا ، " دۆلەت مۇداپىئە نازىرى " قىرغىز ئورازبەك قىرغىز ئەسكەرلىرىنى ئېلىپ ئۇلۇغچات تەرەپكە ، " قەشقەر گارنىزون قوماندانى "ئۆزبەك يۈسۈپجان قۇر بېشى ئەسكەرلىرىنى ئېلىپ يېڭىسار تەرەپكە كەتتىدە ، قەشقەر شەھىرى مافۇيۈەن قىسىملىرىغا ئوڭچە قالغان ئىدى . بۇ چاغدا شەھەردىكى بايلار قولىغا چىققاننى ئېلىپ چەتكە قاچتى . ئىمكانىيىتى بارلار شەھەرنى تاشلاپ يېزىغا چىقىپ كېتىشتى . ئىمكانىيىتى يوق كاسىپلار ، كەمبەغەللەر ..... شەھەر ئىچىدە قالغان ئىدى . ئۆزبەك يۈسۈپجان قۇر بېشى باشباشتاقلىق قىلىپ ، ھىچكىمگە يۆلەنمىگەن ھالدا تۇنگانلار بىلەن يەنە بىر قېتىم ئېلىشماقچى بولدى . خوجا نىياز ھاجى قەشقەرگە كەلگەندە ھاجى ئاكا دەپ يۈرۈپ نۇرغۇن مىلتىق ، ئوق دورىلارغا ئىگە بولغان يۈسۈپجان خوجا نىياز ھاجىنڭ بۇيرۇقىغا خىلاپلىق قىلىپ يېرىم يولدىن قايتىپ كېلىپ يولنى تاشمىلىق تەرەپكە سالدىدە بورا*** ( بۇلاقسۇ ) ئەتراپىغا ئورۇنلاشتى ۋە بىر قىسمى شەھەر ئەتراپلىرىغا سۇقۇنۇپ ، يەرلىك دىخانلارچە كىيىنىپ خەلققە ئارىلىشىپ يۈرۈۋەردى . <br><br>مافۇيۈەن ئۆز قوشۇنلىرىنى باشلاپ ، قەشقەرغە يېتىپ كېلىپلا كونا شەھەرنى ئىشغال قىلدى . ئۇنى قەشقەرنىڭ ھاكىمى ( شەنجاڭ ) ياقۇپ بەگ لاۋسى ، ئىبراھىم لوزۇڭ باشچىلىقدىكى بىر تۈركۈم بايلار شەھەر سىرتىغا چىقىپ قارشى ئېلىپ شەھەرگە باشلاپ كىردى . مافۇيۈەننىڭ ئەسكەرلىرى ، شەتەي يامۇلى بىلەن داۋتەي يامۇلىغا ئورۇنلاشقان بولسىمۇ بىر قىسمى شەھەر ئىچىدىكى تىجارەتچىلەرنىڭ سودا سارايلىرىغا ئومۇمەن ھېيتكا مەيدانى ئەتراپىغا ئورۇنلاشتى . مافۇيۈەن گەرچە قەشقەر شەھىرىنى ئىگەللىگەن بولسىمۇ سېپىل ئىچىگىلا ھۆكۈمران ئىدى . دەرۋازا تېشىغا ھۆكمى ئۆتمەيتتى . ئەسكەرلىرىنى قىشلىق كىيىندۈرۈش ئىشى مۇھىم بولغاچقا شەھەردىكى بارلىق كاسىپلارنى يىغىۋالدى . كىيىم تىككۈچى ، موزدۇز ، بوياقچى ،ئىگەرچى ، تاسمىچى ، ياغاچچى ھەتتا تۈگمە ياسايدىغان ئۇستىلارغىچە ھايداپ كېلىپ سارايلاردا بېسىۋالغان چەكمەن ، ماتالاردىن كىيىم تىكتۈردى . مىلتىققا تاسما ، ئاتلارغا ئېيىل ياساتتۇردى . كاسىپلارنى قۇرۇق جىڭموما بىلەن ئاچ - توق ئىشقا سالدى . ياخشى ئىشلىمىسە مىلتىقنىڭ پاينىكى بىلەن ئۇردى . بالا - چاقىلىرى بىلەن كۆرۈشتۈرمىدى . ھەتتا ئۆيدىن كەلگەن تاماقنى ئالدۇرماي قاتتىق ئازاپ سالغان ئىدى . مافۇيۈەن قوشۇنلىرىغا ئوزۇقلۇقنى يېزىلاردىن ئالاتتى . يېزىلارغا قوراللىق ئەسكەرلەرنى چىقىرىپ ئوتۇن ، سامان يېغدۇراتتى . بەزىدە ئۇنىڭ قوراللىقلىرى يېزىلاردا ئۇشتۇمتۇت ھۇجۇمغا ئۇچراپ قېچىپ كېلەتتى . يېزىلاردىن بولۇۋاتقان ئۇشتۇمتۇت ھۇجۇم بارغېنسېرى شەھەر بېقىنىغا يېتىپ كەلدىدە ، تۇمەن دەرياسىغا ئېلىپ چىققان ئاتلىرىنى ھۇجۇمچىلار تارتىپ ئېلىپ كېتەتتى . مافۇيۈەن بۇ ئەھۋاللارنى ئوڭشاش ۋە شەھەر خەلقىنى باستۇرۇش ئۈچۈن بەگ ، پاششەپ ، مىرشاپلاردىن كەڭ پايدىلاندى . قەشقەرنىڭ بۇرۇنقى ئاتاقلىق باجگىرى ئىبراھىم لوزۇڭنى شەھەر مۇھاپىزەتچى قوماندانى قىلىپ تەيىنلىدى . ئىنقىلاپچىلار سېپىدىن قېچىپ كەلگەن رىشتەمى پارتىزانلار ئەترىتىنىڭ قوماندانى ( يۇيجى سىلىڭ ) قىلدى . رىشتەم ئاستىن ئاتۇش تىجەنلىك بولۇپ بۇرۇن دۇمبىلاقچى ( ئېشەكچى كىراكەش ) بولۇپ ، قورغانغا چىقىپ قىرغىزىستاندىن چىققان جانىبەك قازىنىڭ ئىسيانچىلىرىغا قاتناشقان ، كېيىن قېچىپ كېلىپ قىمارۋازلىق قىلغان ، شۇ يىللاردا كىچىك ئاخۇن بىرىگادىسىدا ليەن دەرىجىلىك ئەمەل تۇتقان ، كىچىك ئاخۇن شەھەردىن چېكىنگەندە 30 دەك قوراللىق ئادىمىنى ئەگەشتۈرۈپ شەھەرگە قېچىپ كىرىپ تۇنگانلارغا تەسلىم بولغان ئىدى . مافۇيۈەن شەھەر ئەتراپىدىكى ھۇجۇمچىلارغا تاقابىل تۇرۇش ئۈچۈن نەيرەڭ ئىشلىتىپ ئاتۇشتىكى كىچىك ئاخۇن تۈەنجاڭنى يوقىتىش ئۈچۈن 6 - فېۋرال شەنبە كۈنى تاڭ سەھەردە ئاتۇش تەرەپكە ئەسكەر ماڭدۇردى . شۇ كۈنى قار يېغىۋاتاتتى . بۇلارنىڭ كەينىدىن يېڭى شەھەردىكى ماجەنساڭنىڭ ئالا ياماق چاپان كەيگەن ئەسكەرلىرى كېلىپ ھېيتكادىن ئۆتۈپ شەرق تەرەپكە مېڭىپ كەتتى . بۇ ئىككى قوشۇن ئەمەلىيەتتە ئاتۇشقا بارمىغان ئىدى . مافۇيۈەن ئاپپاق خوجامنىڭ ئارقىسىدىكى چوڭ يول بىلەن بۇچا تەرەپكە كەتكەن بولسا ، ماجەنساڭ ئۆز قوشۇنىنى ئېلىپ دۆلەت باغ رايونى ئارقىلىق يېڭى شەھەرگە كەتكەن ئىدى . بۇنىڭدىن خەۋەر تاپقان ئۆزبېك قوشۇنلىرى باشلىقلىرىدىن قوچقار باي ، ئۇيغۇر ، ئۆزبەكلەردىن تەركىپ تاپقان يۈز نەپەر پىدائىلارنى باشلاپ شەھەرگە باستۇرۇپ كىردى . ئۇلار ئىككى يولغا بۆلۈنۈپ رەستىدكى مۇسابايوپلارنىڭ سودا سارىيىغا ئورۇنلاشقان تۇنگان بىرىگادا شىتابىنى قولغا چۈشۈردى . يەنە بىر بۆلىگى توققۇزاق دەرۋازا گۈزىرىدىكى موللاخۇن ھاجى سارىيىغا ئورۇنلاشقان تۇنگان پولك شىتابىنى ئىشغال قىلدى . بۇ ئىككى شىتابتا بىر نەچچە نەپەرلا ئادەم قالغان بولغاچقا ئۆزبېك پىدائىلىرى ئاسانلا قولغا چۈشۈرىۋالدى . پىدائىلار يەنە ئىككىگە بۆلۈنۈپ شەتەي يامۇلى بىەن داۋتەي يامۇلىغا ھۇجۇم قىلدى . داۋتەي يامۇلىدىكى زىخۇيچىلار ( تۇنگانلار ) يامۇلنىڭ تاشقارقى ھويلىسىغا چاقلىق پىلىموت قۇرۇپ ئات سېلىپ كەلگەن پىدائىلارنى ئوققا تۇتتى ، بىرقانچىسىنى ئۈژمىدەك تۆكۈۋەتتى . قالغان پىدائىلار تۆرت تەرەپتىن ئوراپ ھۇجۇم قىلدى . زىخۇيچىلار ھەم ئۇلارغا قارشى مۇداپىئەلەندى . ھەر ئىككى تەرەپ ئۇرۇش قىلىشقا باشلىدى . پىدائىلارنىڭ شەھەرگە كىرىشى بىلەن نۇرغۇنلىغان " ئامىن " چىلار گۇرۇھى پەيدا بولدى . قوللىرىغا كالتەك ، پالتا ، كەتمەن ئېلىشىپ پىدائىلارغا قوشۇلدى . بۇ گۇرۇھ بارغانسېرى كۆپەيدى . ئەتراپ يېزىلاردىن كىرىشكە باشلىدى . بۇ ئامىنچىلار داۋتەي يامۇلىنىڭ ئەتراپىدىن ؛يامغۇردەك ئوق يېغىپ تۇرۇشىغا قارىماي ئامىن توۋلاپ دۈشمەنلەرنى قىستاپ بارماقتا ئىدى . ئۇرۇش شۇ خىل تىركىشىش بىلەن بىرنەچچە سائەت داۋام قىلدى . لېكىن پىدائىلار شەھەر دەرۋازىلىرىغا سەل قاراپ ئىچىدىن زەنجىرلەپ قويۇش بىلەنلا قانائەتلەنگەن ئىدى . ئاتۇشقا بېرىش داغدۇغىسى بىلەن شەھەردىن چىققان مافۇيۈەن بەشكېرەم ئاغزىغا جايلاشقان ئۇزۇن سايغا يېتىپ كەلدى . " شام پادىشا " دىگەن مازارنىڭ ئالدىغا كېلىپ توختاپ بىر نىمە كۈتكەندەك شەھەر ئىچىگە قاراپ تۇردى دەل شۇ ۋاقىتتا چاپارمىنى يېتىپ كېلىپ شەھەر ئەھۋالىدىن خەۋەر يەتكۈزدى . شۇنىڭ بىلەن مافۇيۈەن شەھەرگە قاراپ ئات سالدى ، ئۇلار شەھەرگە يېتىپ كەلگەندە داۋتەي يامۇلىدا ئۇرۇش داۋام قىلىۋاتاتتى . بۇلار سېپىل ئۈستىدە قاراۋۇلنىڭ يوقلىقىنى كۆرۈپ " تۆشۈك دەرۋازا " سىدىن شەھەرگە باستۇرۇپ كىردى . بۇلاردىن بىرقىسمى ھېيتكانىڭ شەرقىدىكى قاراڭغۇ رەستىنىڭ دوقمۇشىغا پىلىموت قۇرۇپ ئېتىشقا باشلىدى . ئۇشتۇمتۇت بولغان ھۇجۇمدىن ھاڭ - تاڭ قالغان پىدائىلار بىلەن " ئامىن " چىلار خام بازىرى سولاقمىسىغا سۈرۈلدى . ئەمما ھەممە تەرەپنى تۇنگان ئەسكەرلىرى توساپ ئالغان ئىدى . <br><br>ئۇيقۇسى ئېچىلىپ دالدىلاردىن پايدىلىنىپ مۇداپىئە كۆرگەن پىدائىلار قەيسەرلىك بىلەن قايتۇرما زەربە بېرىپ بېسىپ كېلىۋاتقان زىخۇيچىلارنى توختاشقا مەجبۇر قىلدى . ئۇرۇش سائەتلەپ داۋام قىلىپ ھەر ئىككى تەرەپ چىقىمدار بولدى . پىائىلار سان جەھەتتىن ئازلىق قىلاتتى . پىدائىلارنىڭ بىر قىسمى ئارقا ئەنجان كوچىسىدىكى " لى جىڭ " يامۇلىغا چېكىنىشتى . يەنە بىر قىسمى جاننى ئالقانغا ئالدىدە يا ئۆلۈم ، يا كۆرۈم دەپ ئەنجان رەستىسىگە قاراپ ئات سالدى زىخۇيچىلار بۇلارنىڭ قەھرىمانلىقىغا ھەيران بولۇپ ئۆزلىرىنى ئوڭشاپ بولغىچە بىر قانچىسى يار باغ دەرۋازىدىن چىقىپ كەتتى . زىخۇيچىلار ئۇلارنىڭ يولىنى قاتتىق توسىغان بولسىمۇ ئۇلار ئاتنىڭ قارنىغا چۈشۈۋېلىپ زىخۇيچىلاردىن بىر قانچىنى دۇمۇلۇتۇپ تاشلاپ قېچىپ كەتتى . بەزەنلىرى ئۆلدى . چىقىپ كېتىشكە ئامال تاپالمىغان پىدائىلار سۈرۈلۈپ ھېيىتكا ئارقا ئەنجان كوچىسىدىكى " لى جىڭ " يامۇلى دەپ ئاتىلىدىغان ئورۇنغا توپلۇنۇپ ئىگىز سىرەج تاملاردىن پايدىلىنىپ ئۆزلىرىنى قوغدىدى . زىخۇيچىلار ئۇلارنى 4 تەرەپتىن ئوراپ كېلىپ ھۇجۇم قىلىپ ئوققا تۇتتى . بولۇپمۇ سېپىل تەرەپتىن قاتتىق ھۇجۇم قىلىشتى . لېكىن ئۇلارنىڭ ئاتقان ئوقلىرى قېلىن تامدىن ئۆتمەيىتتى . پىدائىلار بولسا كۆزگە كۆرۈنگەن زىخۇيچىلارنى ئېتىپ دۇمىلىتاتتى . <br><br>بۇ ئۇرۇش كەچ سائەت 4 لەرگىچە داۋام قىلدى . زىخۇيچىلار كۆپلەپ چىقىم تارتتى . يېرىم كۈنلۈك ئۇرۇشتا شۇ كوچىدىن 45 پۇقرانى ئېتىپ تاشلىدى . ھايات قالغان كىشىلەر ئۆيدىن ئۆيگە تۆشۈك تېشىپ ئۆي ئاتلاپ يۈرۈپ بۇ ئورۇندىكى كىچىك خالتا كوچىدا ئولتۇرقلاشقان ئافغان پۇقراسىنىڭ ئۆيىگە كىرىۋېلىپ جېنىنى ساقلاشتى . زىخۇيچىلار ئافغان پۇقراسىنىڭ ئۆيىگە ئېسىلغان ئەنگىلىز بايرىقىغا قاراپ بۇ كوچىغا كىرمىگەن ئىدى . <br>« لى جېڭ دىكى پىدائىيلار زىخۇيچىلار بىلەن كەچكە قەدەر ئېلىشىپ قارشى تەرەپنى ئېغىر چىقىمغا ئۇچراتتى . زىخۇيچىلار ھەم ئۇلارنى بويسۇندۇرۇشقا ھەرقانچە ئۇرۇنغان بولسىمۇ ئۈنۈم بەرمىگەندىن كېيىن ئۇسۇلنى ئۆزگەرتىپ ئالدامچىلىق قىلىشقا كىرىشتى . مەھەللىدىن تۇتىۋېلىنغان ئابدۇخالىق دىگەن بىلەن زۇنۇن ئاتا دىگەن ئۇيغۇرنىڭ قولىغا بىر دانە ئاق بايراق بىلەن بىر پارچە خەت تۇتقۇزۇپ پىدائىيلار تەرەپكە ماڭغۇزدى . <br><br>پىدائىيلار ئاق بايراقنى كۆرۈپ ئەلچى ئىكەنلىكىگە قاراپ ئوق ئاتمىدى . ئەلچىلەر كېلىپ پىدائىيلارغا بىر پارچە خەت تاپشۇردى . بۇ خەت ئەھرارخان تۆرەم ، مۇھەممەت خان ئاقساقال باشلىق ئۆزبېك مۆتىۋەرلىرى نامىدىن يېزىلغان ئىدى . خەتتە : سىزلەرنىڭ خەتەرلىك ھالغا چۈشۈپ قالغانلىغىڭىزدىن خەۋەر تاپتۇق . بىز سىلەرنى بۇ خەتەردىن قۇتقۇزۇش ئۈچۈن مازوڭ زىخۇي بىلەن ئۇچرۇشۇپ سۆھبەتلەشتۇق . گۇناھلىرىڭىزدىن ئەپۇ سورىدۇق . ئۇ كىشى ھەم قوبۇل كۆرۈپ كېچىرىم قىلىدىغان بولدى . تەسلىم بولۇپ قورال تاپشۇرسىڭىزلار كەڭچىلىك قىلىدىغانغا ۋەدە بەردى . ئۆتكەننى سۈرۈشتە قىلمايمىز ، دىدى . ئەگەر ئۆزىڭىزلەرنىڭ ھاياتىنى ئىزدىسىڭىزلەر ۋە قەشقەردىكى مۇسۇلمانلارنىڭ ئامانلىقىنى خالىسىڭىزلار تەسلىم بولغايسىزلەر . مادارىن جانابلىرى چوقۇم كەڭچىلىك قىلىمەن دەپ قۇرئان تۇتۇپ قەسەم ئىچتى . بىز سىزلەرگە كېپىل بولدۇق ، سىزلەرنىڭ تەسلىم بولۇشىڭىزلەرنى تەلەپ قىلىمىز دىيىلگەن ئىدى . پىدائىيلار بۇ تەكلىپنى مۇزاكىرە قىلىپ بىر قىسمى تەسلىم بولۇش ، بىر قىسمى تەسلىم بولماسلىقنى تەشەببۇس قىلىدىغان ئىككى گۇرۇھقا بۆلۈنگەن ئىدى . مۇزاكىرە ۋە مۇنازىرە قىلىشىپ ئاخىر تەسلىم بولۇشقا ماقۇل بولۇشتى . ئۇزۇن مىلتىقنى تاپشۇرىدۇ ، تاپانچا قىلىچلار ئۆز قولىدا قالىدۇ دەپ توختام قىلىشىپ 1 – قەدەمدە ئۇزۇن مىلتىقلارنى تاپشۇرۇپ بەردى . زىخۇيچىلار ئۇزۇن قوراللارنى ھارۋىغا بېسىپ ئېلىپ كەتكەندىن كېيىن تەسلىمچىلەرنى قورا ئالدىدىكى سەيناغا تىزىلدۇرۇپ ، يان قورال بىلەن قىلىچلارنى يىغىۋالدى . مۇندىن بىر سائەت ئىلگىرى ئۆزلىرىنى ئارسلاندەك ھىس قىلىشقان پىدائىلار ئەمدى قوراللىرىدن ئايرىلىپ سۇغا چۈشكەن مۇشۇكتەك بىچارە بولۇپ قالغانلىقىى تونۇپ ھەسرەت چېكىشتى . زىخۇيچىلار ئۇلارنىڭ قوللىرىنى ئارقىسىغا قايرىپ ئارغامچا بىلەن باغلاشقا باشلىدى . باشلىق دەپ ھىساپلانغان 18 نەپەر كىشىنىڭ پۇتىغا كىشەن ، قولىغا كويزا سېلىپ يېڭى شەھەر تەرەپكە ئېلىپ ماڭدى . قالغان قىرىق ئادەمنى باغلاپ داۋتەي يامۇلى تەرەپكە ھايداپ ماڭدى . بۇلار ھەرقانچە پۇشمان ، نادامەت قىلسىمۇ ۋاقتى ئۆتكەن ئىدى . <br><br>يېڭىشەھەر تەرەپكە ھايداپ كېتىۋاتقان 18 كىشى قىزىلنىڭ كۆۋرۈكىگە يېتىپ كەلگەندە كەچ قاراڭغۇ بولۇپ قالغان ئىدى . ئارىدىن ئىككى ئادەم ئۆزىنى دەرياغا تاشلاپ قاچتى . قاراڭغۇدا زىخۇيچىلار بايقىمىغان ئىدى . بۇ ئىككەيلەن قوراللىقلار ئۇزاپ كەتكەندىن كېيىن كۆۋرۈك دالدىسىدا دەملىرىنى ئېلىۋېلىپ تاڭ ئاتقۇچە قېچىپ پاختەكلە يېزىسىنىڭ نېرىسىغا ئۆتۈپ ئامان تاپتى . قالغانلىرى شۇ كېچىسى يېڭى شەھەردە ئېتىپ تاشلاندى . بۇلارنىڭ ئىچىدىن ئابلا كەتمەننىڭ ئوغلى ئابدۇكېرىم دىگەننى قورال – ياراق ئۇستىسى ھاۋاز چوڭ دىگەن كىشى مېنىڭ تۇققۇنۇم دەپ ئۆلۈمدىن قۇتقۇزۇپ قالدى . <br><br>مافۇيۈەن پىدائىيلارنى ئالداپ قولغا چۈشۈرگەندىن كېيىن پىدائىيلارغا ياردەملەشكەن « ئامىن » چىلارنى پىلىموتقا تۇتۇپ جازالىدى ۋە ئۈچ كۈنلۈك ھەربىي ھالەت ئېلان قىلىپ ، بارلىق قوشۇنلىرىغا بۇلاڭ – تالاڭ قىلىشقا ، ئۇچرىغاننى ئېتىشقا بۇيرۇق بەردى . شەھەر كوچىلىرىغا پىت تارىغاندەك تاراپ كەتكەن زىخۇيچىلار بىرىنچى قەدەمدە تىجارەتچىلەرنىڭ دۇكانلىرىنى بۇلاشتى ، 2 – قەدەمدە ئۆيلەرگە باستۇرۇپ كىرىپ بۇلاڭچىلىق قىلدى . ئۇچرىغان ئادەمنى ئېتىپ ئۆلتۈردى ۋە چاناپ تاشلىدى . ئۆيلەرنى بۇلىغاندا دەسلەپ يېڭىراق ئۆيلەردە بۇلاڭچىلىق قىلغان بولسا ، بارا – بارا ئومۇميۈزلۈك بۇلاڭ – تالاڭ قىلدى . بۇلىغان ماللىرىنى كەمبەغەللەرگە كۆتەرگۈزۈپ ئېلىپ كەتتى ، ئىشى تۈگىگەندە ئۇلارنىمۇ ئېتىپ تاشلىدى ،ئۆيلەرگە باستۇرۇپ كىرگەندە ئۆي ئىگىلىرىنى تۇتىۋېلىپ ئالتۇن – كۈمۈش ، پۇل ، سائەت بەر دەپ قىستىدى . خەلقلەر ئۆزىدە بار نەرسە كېرەكلەرنى بېرىپ تۈگىگەن چاغدا يەنە قانائەت قىلماي ، ئۇلارنىڭ قوللىرىنى باغلاپ تۈۋرۈكلەرگە بېسىپ ئۇردى . تۆمۈر قىزىتىپ ياقتى . پۈتۈن شەھەرنى دات – پەريات قاپلىدى . بىرىنچى قېتىم كىرگەنلەر بۇلاپ – تالاپ چىقىپ كەتسە ، 2 – قېتىم كىرگەنلەر ئەۋەلقىلارنىڭ كىرگەنلىكىنى ھىساپقا ئالماي يانا قىينايتتى . قالغان ، قاتقانلارنى ئالتتى . 3 ، 4 .... قېتىم كىرگەنلەرگە بەرگىدەك نەرسە قالمىغاندا ئۇلار ئاچچىقىنى جازالاش بىلەن چىقىراتتى . ئۆلتۈرۈپ تاشلايىتتى . بۇ ۋەھشىلەر بۇلاڭ – تالاڭ قىلىپلا قالماستىن ، خوتۇن – قىزلارغا باسقۇنچىلىق قىلدى . خوتۇن – قىزلارنى ئاتا- ئانىلىرىغا ، ئەرلىرىگە كۆرسۈتۈپ تۇرۇپ ، نومۇسىغا تەگدى . بۇ قىرغىنچىلىققا يېڭى شەھەردىكى ماجەنساڭ قوشۇنلىرىمۇ قاتناشقان ئىدى ، 6 ئايلاپ يېڭى شەھەر مۇھارىسىدە قامىلىپ ئازاپ چەككەن بۇ ئەسكەرلەر قولىدا تۆمۈرنىڭ سۇنۇقى بولمىغان شەھەر خەلقىدىن ئۆچ ئېلىپ دەھشەتلىك قىرغىن يۈرگۈزدى . <br><br>تاڭ ئېتىشقا يېقىن ھەرقايسى ئۆيدە ئۆلگەن ئۆلۈكلەرنى ئىشىك ئالدىغا ئەچىقىپ ياتقۇزۇپ قويدى . بۇ 2 – كۈنى كېلىدىغان ۋەھشىلەرنىڭ يولىنى توساش ئۈچۈن چارە ئىدى . بۇ چارە راستىنلا ئۈنۈملۈك بولدى . 2 – كۈنى كەلگەن بۇلاڭچىلار ئۆلۈك بار ئۆيگە كىرمەي قايتىپ كېتىشتى . دەھشەتلىك 6 – فېۋرال كۈنى ئەنە شۇنداق خەۋپلىك ئۆتكەن بولسىمۇ پاجىئە تېخى تۈگۈمىگەن ئىدى . شۇ كېچىسى تاڭ يورۇغىچە ھەممە ئەتراپتىن مىلتىق ، پىلىموتلار ئېتىلىپ تۇردى . 7 – فېۋرال كۈنى بۇلاڭ – تالاڭ يەنە داۋام قىلدى . لېكىن ئەھۋال تۈنۈگۈنكىدەك دەھشەتلىك بولمىدى . چۈنكى بۇ كۈنى ماجەنساڭنىڭ ئادەملىرى يوق ئىدى ، ئۇنىڭ ئۈستىگە بۇلايدىغانغا پەقەت ئەسكى يوتقان مازلىرى ، تەكىيلەردىكى توزغاق سامانلارلا قالغان بولغاچقا ئەسكەرلەرگە ئانچە ئەپلىشىپ بەرمىدى . شۇنداق بولسىمۇ كىشىلەرنىڭ قوي ، كالا ، ئاتلىرىنى بۇلاڭ – تالاڭ قىلدى . 7 – فېۋرال كۈنى چۈش بولغاندا تۈنۈگۈن تەسلىم بولغان پىدائىيلارنى داۋتەي يامۇلىنىڭ ئالدىغا تىزىپ كەلدى . بۇلارنى ئوراپ ماڭغان قوراللىق قوغدىغۇچىلار سەينانىڭ ھەممە تەرىپىگە يېيىلدى . ئەسىرلەرنى جاۋبى تامنىڭ ئالدىغا ئىككى قاتار قىلىپ تىزدى ، بۈگۈن بۇلارغا جازا ھۆكۈم ئېلان قىلماقچى بولغان ئىكەن ، ئاز ئۆتمەي ، ئاز ئۆتمەي شەھەر ھاكىمى ( شەنجاڭ ) ياقۇپ بەگ لاۋسى بېشىدا قارا پوسما ، ئۇچىسىدا قارا لەمبۇقتىن تىكىلگەن لاتا خەي ....... كىيىنگەن ھالدا غەربىي يولدىن كىرىپ كەلدى ، ئاندىن قەشقەر شەھىرىنىڭ قورچاق « چىڭپاڭ سىلىڭى » ئىبراھىم لوزۇڭ باشچىلىقىدا شەھەرنى مۆتىۋەرلرىدىن بىر تۈركۈم كىشىلەر كېلىپ ئۇلارنىڭ يېنىدىن ئورۇن ئېلىشتى . بىر چاغدا يامۇل ئىچىدىن مافۇيۈەن چىقىپ كەلدى ، يۇرت كاتتىلىرى ئورنىدىن تۇرۇپ سالام بېرىش ئۈچۈن قوللىرىنى كۆكسىگە قويۇپ تازىم قىلدى . مافۇيۈەن كۆپچىلىككە سۆزلەپ : خەلقنى بۇاليدىغان ، جەمىيەتنىڭ ئامانلىقىنى بۇزۇدىغان ، ئىسيانچىلارغا قاتتىق جازا بېرىلىدىغانلىقىنى بۇلارنى تىلەشنىڭ ئۆزىمۇ جىنايەت ئىكەنلىكىنى ئۇقتۇردى . ئۆزبېكلەرنىڭ بىشىۋاسى ئەھرارخان تۆرەم ئورنىدىن تۇرۇپ قايتا مۇراجىئەت قىلىپ ، بۇلارنى ياخشى ئادەم قىلىش ئۈچۈن كاپالەت بېرىمەن دىۋىدى ، ئۇنىڭ سۆزىنى رەت قىلدى . ئۇنىڭ ئارقىدىنلا بىر بۇيرۇق بىلەن پىدائىيلارنى پىلىموتقا تۇتۇپ قىرىپ تاشلىدى ، بۇ قىرىق كىشىدىن ئابدۇراخمان ئىسىملىك بىرسى ئۆلۈكلەر ئارىسىدا يېتىۋېلىپ كيېىن قېچىپ جېنىنى قۇتۇلدۇرۇپ قالالىدى ، قالغان كىشىلەر قانغا بويۇلۇپ تۈگەشتى . <br><br>ھەربىي ھالەت بۇيرۇقى ئۈچ كۈن دەپ ئېلان قىلىنغان بولسىمۇ 2 – كۈنى ( 7 – فېۋرال ) قاراڭغۇ چۈشۈشكە يېقىن بۇيرۇق ئېلىپ تاشلاندى . كوچىلارغا ئادەم چىقىرىپ ئەل ئامان دەپ جاكا سالدۇردى ، ئەسكى داسلارنى تاياق بىلەن ئۇرۇپ ، ئاۋاز چىقىرىپ ، ھەربىي ھالەتنىڭ ئاياقلاشقانلىقىنى ، بۇلاڭ – تالاڭنىڭ ئەمدى توختىغانلىقىنى ئۈنلۈك ئاۋازلار بىلەن جاكارلىدى . <br><br>8 – فېۋرال كۈنى كوچا – كوچىدىن ئۆلگەن ئۆلۈكلەرنىڭ تاۋۇتلىرى چىقىشقا باشلىدى ، بامدات نامىزىدىن باشلانغان ئۇزۇتۇش چاشكا ۋە پىشىنغىچە يېرىم كۈن داۋام قىلدى . ئۆلگەن ئۆلۈكلەر كۆپ بولغانلىقتىن پاششەپلار ھارۋىلارغا قاتلاپ بېسىپ گۆرۈستانلىقلارغا ئاپىرىپ چوڭ ئورەك كولىتىپ ئۆلۈكلەرنى ئۈستى – ئۈستىگە قويۇپ كۆمۈپ تاشلاشتى ، شەھەردىكى ئۆلۈكلەرنى ئۇزۈتۇش ، تاۋۇت كۆتۈرۈش بانىسى بىلەن تىرىك قالغان ئەركەكلەر شەھەر تېشىغا چىقىپ كەتتى . <br><br>7 – فېۋرال كۈنى قەشقەر كونىشەھەردە ماجوڭ يىڭ ۋە مافۇيۈەن تەرىپىدىن قىلىنغان بۇ قەتلىئامدا ( چاپ – چاپتا ) ئۆلتۈرۈلگەن ئادەم سانى زادى قانچە ؟ بۇ ھەقتە ئېنىق مەلۇمات يوق . لېكىن شىۋېت مىسىئونىرلىرى كوچىلارغا ئادەم چىقىرىپ ئۆلۈكلەرنى كۆزدىن كەچۈرۈپ تىزىملىغان ئىدى . شۇلارنىڭ تىزىملىغان سانى ھازىرغىچە ئاساسلىق سان بولۇپ كەلمەكتە ، شىۋېت ئادەملىرى ھېيتكا مەيدانىدىن ئۆتۈپ شەرقىي يولدىكى زەيكەش مەھەللىسىگە يېتىپ كەلگىچە تىزىملانغان ئۆلۈكلەرنىڭ سانى سانى 4508 . بۇ سان ئېنىق سان ھىساپلىنىدۇ . 1956 – يىلى يازدا جوڭگو پەنلەر ئاكادېمىيىسىدىن كەلگەن ئۇيغۇر سايرانى باشچىلىقىدىكى ئۆمەكلەر قەشقەر ۋالىي مەھكىمىسىنىڭ زالىدا سۆھبەت يىغىنى ئاچقان ئىدى .يىغىندا 7 – فېۋرال كۈنى قەشقەردە ماجوڭ يىڭ قىسىملىرى يۈرگۈزگەن قەتلىئام توغرىسىدا سۆز بولغاندا يىغىنغا قاتناشقان بارات ئاخۇن خەلپىتىم ( توكۇر ) شىۋېتلەر تىزىملىغان 4508 ئادەمنىڭ سانىنى ئۆز كۆزى بىلەن كۆرگەنلىكىنى ئوتتۇرىغا قويدى ، بەزەنلەر مۇلاھىزە قىلىپ شۇ قېتىمقى قىرغىندا ئۆلگەنلەرنىڭ سانى 6 مىڭغىچە دەپ پەرەز قىلىشتى . ھەر ھالدا شىۋېت ئادەملىرىنىڭ تىزىملىغان سانى بىرقەدە ئەمىلىي سان بولۇپ ھىساپلىنىدۇ . بىر شەھەردىن شۇنچە نۇرغۇن ئادەمنىڭ ئۆلتۈرۈلىشى ھەرقانداق ئادەمنى قاتتىق ئېچىندۇرىدۇ . <br><br><br>مەنبە : شىنجاڭ تارىخ ماتېرىياللىرى 12 سان ( شىنجاڭ خەلق نەشرىياتى 1983 - يىل 1 - ئاي 1 - نەشرى )<br><br>مەنبە:سەلكىن يوللۇغۇچى:باغۋەن<br>				<p class="author">
					<strong>altun-diyar</strong>
				يوللانغان ۋاقتى 2007-10-14 18:33:30	</p>
			<h3></h3>
		ﺗﯩﻤﯩﯖﯩﺰﻧﯩﯔ ﺑﯩﺮﯨﻨﭽﻰ ﻛﯚﺭﯛﺭﻣﻪﻥ ﺑﻮﻟﻐﺎﻧﻠﯩﻘﯩﻤﺪﯨﻦ ﺧﯘﺷﺎﻟﻤﻪﻥ  ﺗﺎﺭﯨﺨﯩﻤﯩﺰﺩﯨﻦ ﻛﯚﭘﺮﻩﻙ ﺧﻪﯞﻩﺭﺩﺍﺭ ﻗﯩﭗ ﺗﯘﺭﻏﺎﻳﯩﺴﯩﺰ ﺭﻩﺧﻤﻪﺕ ﺳﯩﺰﮔﻪ .<br>ﺑﯘ ﺋﯩﺸﻼﺭﻧﻰ ﺋﯩﺴﯩﻤﺪﯨﻦ ﮬﻪﺭﮔﯩﺰﻣﯘ ﺋﯩﺴﯩﻤﺪﯨﻦ ﭼﯩﻘﯩﺮﯨﭗ ﻗﻮﻳﻤﺎﻳﻤﻪﻥ .<img src=images/Emotions/46.gif> <img src=images/Emotions/46.gif> <img src=images/Emotions/46.gif>				<p class="author">
					<strong>Estami</strong>
				يوللانغان ۋاقتى 2007-10-14 19:07:07	</p>
			<h3></h3>
		ﻛﺎﻟﯟﺍﻟﯩﻘﯩﻤﯩﺰ ﺷﯘ ﯞﺍﻗﯩﺘﺘﻼﺭﺩﯨﺪﺍ ﯞﺍﻳﯩﻐﺎ ﻳﻪﺗﻜﻪﻥ				<p class="author">
					<strong>Pinhan</strong>
				يوللانغان ۋاقتى 2007-10-14 19:30:57	</p>
			<h3></h3>
		ﮬﺎﺯﯨﺮﻣﯘ ﯞﺍﻳﯩﻐﺎ ﻳﯩﺘﯩﯟﺍﺗﯩﺪﯗ				<p class="author">
					<strong>Tangriqut</strong>
				يوللانغان ۋاقتى 2007-10-14 21:30:56	</p>
			<h3></h3>
		ﻛﯩﻴﯩﻦ ﻛﯚﺭﻩﻱ.				<p class="author">
					<strong>niyazdixan</strong>
				يوللانغان ۋاقتى 2007-10-14 23:00:29	</p>
			<h3></h3>
		ﺋﻪﺳﻠﻰ ﻣﻪﻧﺒﻪﺳﻰ ﺋﻮﺭﺧﯘﻥ ﻣﯘﻧﺒﯩﺮﯨﺘﻰ ﺑﯘ ﺗﯧﻤﯩﻨﯩﯔ .<br><A TARGET=_blank HREF=http://www.orkhun.com/bbs/forum.php?mod=viewthread&tid=89>http://www.orkhun.com/bbs/forum.php?mod=viewthread&tid=89</A>				<p class="author">
					<strong>Erktekin</strong>
				يوللانغان ۋاقتى 2007-10-14 23:32:22	</p>
			<h3></h3>
		ﺋﻪﺳﻠﻰ ﻣﻪﻧﺒﻪ ﻧﻪﺩﻩ ﺑﻮﻟﯘﺵ ﻣﯘﮬﯩﻢ ﺋﻪﻣﻪﺱ،ﺑﯘ ﺗﯧﻤﯩﻨﻰ ﺳﺎﻗﻠﯩﯟﯦﻠﯩﺶ ﺋﻪﯓ ﻣﯘﮬﯩﻢ.ﺑﯘﻧﺪﺍﻕ ﺋﯧﺴﯩﻞ ﺗﯧﻤﯩﻼﺭ ﺋﯘﻳﻐﯘﺭ ﻣﯘﻧﺒﻪﺭﻟﯩﺮﯨﺪﻩ ﺟﯩﻖ ﻛﯚﭼﯜﺭﯛﻟﮕﯩﻨﻰ ﻳﺎﺧﺸﻰ ....ﻧﯩﻴﺎﺯ ﺋﻪﭘﻪﻧﺪﯨﮕﻪ ﻛﯚﭖ ﺭﻩﮬﻤﻪﺕ ﺋﯘﺭﺧﯘﻥ ﺗﻮﺭﯨﺪﺍ ﻛﯚﭖ ﻳﺎﺧﺸﻰ ﺗﯧﻤﯩﻠﯩﺮﻯ ﺑﺎﺭ				<p class="author">
					<strong>tarimi</strong>
				يوللانغان ۋاقتى 2007-10-14 23:44:18	</p>
			<h3></h3>
		ﮬﻪﺩﺩﯨﻦ ﺯﯨﻴﺎﺩﻩ ﺋﺎﻗﻜﯜﯕﯜﻟﻠﯜﻛﻤﯘ  ﻳﺎﺧﺸﻰ  ﭘﻪﺯﯨﻠﻪﺕ ﺋﻪﻣﻪﺱ ،،ﺑﺎﺷﻘﯩﻼﺭﻏﺎ ﺋﯩﺸﯩﻨﯩﭗ ﻛﻪﺗﻜﻪﻥ ﯞﺍﻗﯩﺘﺘﺎ  ﮬﻪﺭ ﮬﺎﻟﺪﺍ ﺋﯚﺯﯨﮕﻪ  ﭼﯧﻜﯩﻨﯩﺶ  ﻳﻮﻟﯩﻨﻰ  ﻗﺎﻟﺪﯗﺭﯗﭖ ﻗﻮﻳﯘﭖ ﺋﺎﻧﺪﯨﻦ ﺋﯩﺸﻨﯩﺶ ﻛﯩﺮﻩﻙ ،،،ﻣﯘﺷﯘ ﺗﯧﻤﯩﺪﯨﻤﯘ ﭘﯩﺪﺍﺋﯩﻴﭽﯩﻼﺭ ﻗﻮﺷﯘﻧﻰ   ﻗﯘﺭﺋﺎﻥ ﺗﯘﺗﯘﭖ ﻗﯩﻠﻐﺎﻥ ﻗﻪﺳﻪﻣﮕﻪ  ﺑﻪﻛﺮﻩﻙ ﺋﯩﺸﯩﻨﯩﭗ ﻛﻪﺗﻜﻪﻥ ،ﺋﻪﻣﻤﺎ ﻗﺎﺭﺷﻰ ﺗﻪﺭﻩﭘﻨﯩﯔ ﻧﯩﻤﻪ ﺋﻮﻳﻼﯞﺍﺗﻘﺎﻧﻠﯩﻘﻰ ﺑﯩﻠﻪﻥ  ﻛﺎﺭﻯ  ﺑﻮﻟﻤﯩﻐﺎﻥ ،ﺷﯘﻧﯩﯔ  ﺑﯩﻠﻪﻥ ﺋﻪﺳﻠﻰ ﯞﻩﺳﻠﯩﻢ ﻣﯘﺷﯘ ﺩﻩﭘﻼ ﺑﺎﺭﯨﻨﻰ  ﺗﺎﭘﺸﯘﺭﯗﭖ  ﻣﯘﺷﯘﻧﺪﺍﻕ ﺯﻭﺭ ﺑﺎﻻﻳﻰ ﺋﺎﭘﻪﺗﻜﻪ  ﺳﻪﯞﻩﭘﻜﺎﺭ  ﺑﻮﻟﻐﺎﻥ .....<br>ﺯﯨﺨﯘﻳﭽﯩﻼﺭﺩﻩﻙ  ﺋﯚﺯﯨﻨﯩﯔ  ﺋﯘ ﺩﯗﻧﻴﺎﻟﯩﻘﯩﺪﯨﻦ ﻗﻮﺭﻗﻤﺎﻱ  ﮔﯘﻧﺎﮬﺴﯩﺰ ﺑﯩﺮ ﺧﻪﻟﻖ ﯞﻩ ﺭﺍﻳﯘﻧﻨﻰ ﺑﯧﺴﯩﯟﺍﻟﻐﺎﻥ  ﻗﻮﺷﯘﻥ  ﻗﺎﻧﺪﺍﻗﻤﯘ  ﻗﯘﺭﺋﺎﻥ ﺗﯘﯗﺗﭗ ﻗﯩﻠﻐﺎﻥ ﻗﻪﺳﯩﻤﯩﮕﻪ ﻛﺎﭘﺎﻟﻪﺕ ﺑﯧﺮﻩﻟﯩﺴﯘﻥ ؟!<br> ﯞﺍﻗﺘﻰ ﻛﻪﻟﺴﻪ ﺑﯩﺮ ﭘﺎﺭﭼﻪ ﻻﺗﺎ ﻳﺎﻛﻰ ﻗﻪﻏﻪﺯ ،ﻛﯜﭼﻠﯜﻛﻠﻪﺭ ﯞﻩﺯﯨﻴﯩﺘﯩﻨﻰ ﻛﯜﭼﻠﻪﻧﺪﯛﺭﯛﺵ ﺋﯜﭼﯜﻥ ﮬﻪﺭ ﻗﺎﻧﺪﺍﻕ ﯞﺍﺳﺘﻪ ﺗﺎﻟﻠﯩﻤﺎﻱ  ﮬﻪﻗﯩﻘﻰ ﺗﯜﺭﺩﻩ ﻛﯜﭼﻠﻪﻧﮕﻪﻧﺪﻩ  ﺑﻮﻟﺴﺎ  ﺋﺎﯞﯞﯞﺍﻟﻘﻰ  ﺗﯜﻟﻜﻪ ﻛﻪﺑﻰ ﮬﯧﺠﯩﻴﯩﺸﻠﯩﺮﻧﯩﯔ  ﺑﯩﺮﺳﯩﻤﯘ ﻗﺎﻟﻤﺎﻳﺪﯨﻐﯩﻨﯩﻨﻰ  ﺑﻪﻟﻜﯩﻢ ﺷﯘ ﯞﺍﻗﺘﯩﺪﯨﻜﻰ  ﻛﯩﺸﻠﯩﺮﻣﯩﺰ ﺋﺎﯕﻘﯩﺮﺍﻟﻤﯩﻐﺎﻥ  ﺑﻮﻟﺸﻰ ﻣﯘﻣﻜﯩﻦ .....ﮬﻪﺭ ﻛﯩﻢ ﺋﯚﺯ  ﺑﯧﺸﯩﻐﺎ ﻛﻪﻟﮕﻪﻧﺪﻩ  ﺑﯩﻠﯩﺪﯗ ﮬﻪﻗﯩﭽﺎﻥ ،ﺋﯚﺗﻤﯜﺵ ﯞﻩ ﻛﯜﻟﮕﯜﺳﯩﮕﻪ ﺗﻮﻏﺮﺍ ﻳﺎﻛﻰ ﺧﺎﺗﺎ ﺩﻩﭖ ﺑﺎﮬﺎ  ﺑﯧﺮﯨﺶ ﺑﯩﺰﻧﯩﯔ  ﻗﻮﻟﯩﻤﯩﺰﺩﯨﻦ ﻛﻪﻟﻤﻪﻳﺪﯗ  ﮬﻪﻡ  ﮬﻮﻗﯘﻗﯩﻤﯩﺰﻣﯘ ﻳﻮﻕ ،،ﺑﯩﺰ ﭘﻪﻗﻪﺕ  ﺑﯘ ﺯﺍﻣﺎﻧﻐﯩﻼ  ﺗﻪﯞﻩ ﺧﺎﻻﺱ ...<br> ﻳﯧﻘﯩﻨﺪﺍ ﺑﯩﺮ ﻧﻪﭼﭽﻪ  ﺷﯩﻨﺠﺎﯕﺪﺍ ﺋﯚﺳﯜﭖ ﭼﻮﯓ  ﺑﻮﻟﻐﺎﻥ ﺧﻪﻧﺰﯗﻻﺭ  ﺑﯩﻠﻪﻥ  ﻣﯘﯕﺪﯗﺷﯘﭖ  ﻗﺎﻟﺪﯨﻢ ،،ﺋﯘﻻﺭ ﻣﻪﻧﺪﯨﻦ ﻣﯘﻧﺪﺍﻕ ﺳﻮﺭﯨﺪﻯ :<br>--ﺳﻪﻥ  ﻳﻪﻧﯩﻼ  ﻣﯘﺳﺘﻪﻗﯩﻞ  ﺑﻮﻟﯘﺷﻨﻰ  ﺋﻮﻳﻼﻣﺴﻪﻥ؟<br>-ﻳﺎﻕ ،ﭘﻪﻗﻪﺕ  ﺋﻮﻳﻠﯩﻤﺎﻳﻤﻪﻥ ،ﮬﺎﺯﯨﺮﻗﻰ  ﺗﯘﺭﻣﯘﺷﯘﻡ  ﺷﯘﻧﺪﺍﻕ ﺧﺎﺗﯩﺮﺟﻪﻡ ﺋﯚﺗﯩﯟﺍﺗﺴﺎ  ﻧﯩﻤﯩﻤﯘ ﻗﯩﻼﺭﻣﻪﻥ  ﻣﯘﺳﺘﻪﻗﯩﻠﻠﯩﻘﻨﻰ  ﻛﯚﺗﯜﺭﯛﭖ ﭼﯩﻘﯩﭗ .<br>-ﺷﯩﺰﺍﯓ ﻣﯘﺳﺘﻪﻗﯩﻞ ﺑﻮﻟﯩﻤﯩﺰ ﺩﯨﺴﻪﺩﯙﻟﯩﺘﯩﻤﯩﺰ ﻗﺎﻧﺪﺍﻕ ﻗﯩﻼﺭ ؟<br>-ﺩﯙﻟﯩﺘﯩﻤﯩﺰ ﺗﯧﻨﯩﭽﻠﯩﻘﻘﺎ ﺑﻪﻛﺮﻩﻙ  ﺋﻪﮬﻤﯩﻴﻪﺕ ﺑﯧﺮﯨﺪﯗ ،،ﻛﯩﭽﯩﻜﻜﯩﻨﻪ ﺑﯩﺮ ﭘﺎﺭﭼﻪ ﺯﯨﻤﯩﻨﻨﯩﯖﻤﯘ  ﺩﯙﻟﻪﺗﺘﺘﯩﻦ ﺋﺎﻳﺮﯨﻠﯩﭗ ﻛﯧﺘﯩﺸﯩﻨﻰ ﺧﺎﻟﯩﻤﺎﻳﺪﯗ ،ﻗﺎﺭﯨﻐﯩﻨﺎ ،ﺷﯩﻴﺎﯕﮕﺎﯕﻨﻰ ﻗﺎﻳﺘﯘﺭﯞﺍﻟﺪﻯ ،ﺗﻪﻳﯟﻩﻧﻨﯩﻐﯘ ﻗﻮﻳﯩﯟﻩﺗﻤﻪﻳﺪﯗ ،،،ﻛﯩﭽﯩﻜﻜﯩﻨﻪ ﺑﯩﺮ ﻳﻪﺭ ﻣﯘﺳﺘﻪﻗﯩﻞ  ﺑﻮﻟﯩﻤﯩﺰ ﺩﯨﺴﻪ  ﺑﺎﺷﻘﺎ ﻳﻪﺭﻟﻪﺭﻣﯘ ﺋﯚﻛﺘﻪ  ﻗﻮﭘﯩﺪﯗ ،،ﺷﯘﯕﺎ ﺷﯩﺰﺍﯕﻨﻰ ﻗﻮﻳﯩﯟﻩﺗﻤﻪﻳﺪﯗ ...<br> -ﻗﺎﺭﯨﻐﺎﻧﺪﺍ ﺳﻪﻥ ﻣﯘﺳﺘﻪﻗﯩﻞ ﺑﻮﻟﯘﺷﻨﻰ ﺧﺎﻻﻳﺪﯨﻜﻪﻧﺴﻪﻥ ﮬﻪ ؟ﻣﯘﺳﺘﻪﻗﯩﻞ  ﺑﻮﻟﺴﺎﯕﻼﺭ ﻧﯩﻤﻪ ﺩﯨﮕﻪﻥ ﻳﺎﺧﺸﻰ ،ﭼﻮﻗﯘﻡ ﺑﻪﻙ ﺑﺎﻱ  ﺑﻮﻟﯘﭖ ﻛﯧﺘﯩﺴﯩﻠﻪﺭ ،ﺳﯩﻠﻪﺭﺩﻩ ﺳﻪﺋﯘﺩﯨﺪﻩﻙ  ﺳﯘ ﻛﻪﻣﭽﯩﻞ ﺋﻪﻣﻪﺱ ،ﺋﺎﻟﺘﯘﻥ ،ﺋﺎﺷﻠﯩﻖ ،ﻧﯧﻔﯩﺖ ...ﻛﯚﻣﯜﺭﻛﺎﻥ  ﮬﻪﻣﻤﻪ ﻧﯩﻤﻪ ﺑﺎﺭ ،،،،<br>-ﺩﯨﯩﺪﻣﻐﯘ ﺧﺎﻟﯩﻤﺎﻳﻤﻪﻥ ﺩﻩﭖ ،،ﻗﺎﺭﯨﻐﯩﻨﺎ ﺋﻮﺗﺘﯘﺭﺍ ﺷﻪﺭﻕ ﺩﯙﻟﻪﺗﻠﯩﺮﯨﮕﻪ،ﺋﯘﻻﺭﺩﯨﻤﯘ  ﮬﻪﻣﻤﻪ ﻧﯩﻤﻪ ﺑﺎﺭ ،،ﻗﺎﻧﭽﯩﻠﯩﻚ ﺑﺎﻱ  ﺑﻮﻻﻟﯩﺪﻯ ،،ﻳﻪﻧﯩﻼ ﺟﻮﯕﮕﯘ  ﻳﺎﺧﺸﻰ  ﺗﯘﺭﻣﺎﻣﺪﯗ ،،ﯞﻩﺗﯩﻨﯩﻤﻨﻰ ﻗﯩﺰﻏﯩﻦ ﺳﯚﻳﯩﻤﻪﻥ ﻣﻪﻥ ،،ﮬﻪﺗﺘﺎ ﺋﺎﻣﯩﺮﻛﯩﻐﯩﻤﯘ ﭼﯩﻘﻘﯩﯘﻡ ﻳﻮﻕ،ﭼﻪﺗﻜﻪ ﭼﯩﻘﯩﺸﻨﯩﻤﯘ ﺋﻮﻳﻼﭖ  ﺑﺎﻗﻤﯩﺪﯨﻢ ...ﭘﻪﻗﻪﺗﻼ ﻳﺎﺧﺸﻰ  ﺋﻮﻗﯘﭖ ﯞﻩﺗﻪﻧﮕﻪ ،ﺷﯩﻨﺠﺎﯕﻐﺎ ﺗﯚﮬﭙﻪ ﻗﻮﺷﯘﺷﻨﯩﻼ  ﺋﻮﻳﻼﻳﻤﻪﻥ .<br>-ﻧﯘﺭﻏﯘﻥ ﺋﯘﻳﻐﯘﺭﻻﺭ  ﻧﯩﯔ ﻗﺎﺭﯨﺸﯩﻐﺎ ﺋﻮﺧﺸﯩﻤﺎﻳﺪﯨﻜﻪﻥ ﺳﯧﻨﯩﯔ ﻗﺎﺭﺷﯩﯔ ،،،،ﭘﺎﺭﺗﯩﻴﻪﮔﻪ  ﻗﺎﺗﻨﺎﺷﺴﺎﯓ ﺳﺎﺩﯨﻖ ﭘﺎﺭﺗﯩﻴﻪﻟﯩﻜﺘﯩﻦ ﺑﯩﺮﺳﻰ  ﻛﯚﭘﻪﻳﮕﯜﺩﻩﻙ .<br>- ﺷﯘﻧﺪﺍﻗﻤﯘ ﺋﻮﻳﻠﯩﻐﺎﻥ ،ﺑﯩﺮﺍﻕ ﻣﯧﻨﯩﯔ ﺋﺎﺭﻗﺎ ﺗﯧﺮﯨﮕﯩﻢ  ﻳﻮﻕ ،ﻛﻮﻣﭙﺎﺭﺗﯩﻴﻪﮔﻪ  ﻳﻮﻝ ﻣﺎﯕﺎﻱ ﺩﯨﺴﻪﻡ .<br>....<br>...<br>...<br>ﻣﯘﺷﯘﻧﺪﺍﻕ ﺳﯚﮬﺒﻪﺗﻠﻪﺭ  ﭘﺎﺕ ﭘﺎﺕ ﭼﯩﻘﯩﭗ ﺗﯘﺭﯨﺪﯗ ،،ﺑﻪﺯﯨﺴﯩﮕﻪ ﺋﻮﯓ ﺑﻪﺯﯨﺴﯩﮕﻪ ﺳﻮﻝ ﺟﺎﯞﺍﭖ  ﺑﯧﺮﯨﻤﻪﻥ ،ﺋﺎﺩﻩﻡ ﺋﯧﻐﯩﺰﺩﯨﻦ ﺑﺎﻻﻏﺎ ﻗﺎﻟﯩﺪﯗ ،ﮔﻪﭖ ﻗﯩﻠﻤﯩﻐﯘﺩﻩﻙ ﭘﯘﺭﺳﻪﺕ  ﺑﻮﻟﺴﯩﻼ ﮔﻪﭖ ﻗﺎﺗﻤﺎﻳﻤﻪﻥ ،،ﻣﯧﻨﯩﯖﭽﻪ  ﺑﻮﻟﻐﺎﻧﺪﺍ ﺋﺎﺩﻩﻣﻨﯩﯔ ﻗﻮﺭﺳﯩﻘﯩﺪﺍ  ﺑﯩﻠﯩﻢ  ﺑﻮﻟﺴﺎ ﻗﺎﻳﻪﺭﮔﯩﻼ ﺑﺎﺭﻣﺎﯓ ﺑﯩﻠﯩﻤﻠﯩﻜﻠﻪﺭﺩﯨﻦ ﭼﺎﻧﻤﺎﻳﺴﯩﺰ !<br>				<p class="author">
					<strong>GoodLuck</strong>
				يوللانغان ۋاقتى 2007-10-15 09:49:38	</p>
			<h3></h3>
		ﺑﯘ ﺗﺎﺭﯨﺨﻨﻰ ﮬﻪﺭﻗﯧﺘﯩﻢ ﺋﻪﺳﻠﯩﮕﯩﻤﻨﯩﻤﺪﻩ ﺋﺎﭼﭽﯩﻘﺘﯩﻦ ﺗﯩﺘﺮﻩﭖ ﻛﯧﺘﯩﻤﻪﻥ ، ﮔﻪﺭﭼﻪ ﻗﻪﺷﻘﻪﺭ ﺗﺎﺭﯨﺨﺘﯩﻜﻰ ﺋﯘﺭﯗﺷﻼﺭﻧﯩﯔ ﺋﯘﭼﯘﺭﺷﯩﺶ ، ﺋﺎﻳﺎﻗﻠﯩﺸﯩﺶ ﺟﺎﻳﻰ ﺑﻮﻟﺴﯩﻤﯘ ﺑﯘ ﻗﯧﺘﯩﻤﻘﯩﺪﻩﻙ ﺑﯘﻻﯓ - ﺗﺎﻻﯓ ﺑﻮﻟﯘﭖ ﺑﺎﻗﻤﯩﻐﺎﻧﻐﯘ ﺩﻩﻳﻤﻪﻥ .				<p class="author">
					<strong>xamxar1975</strong>
				يوللانغان ۋاقتى 2007-10-15 09:50:09	</p>
			<h3></h3>
		ﺑﯩﺰ ﮬﻪﺭ ﯞﺍﻗﯩﺖ 10 ﻛﯘﻳﻠﯘﻕ ﭘﺎﻳﺪﯨﻨﻰ ﻛﯚﺭﯛﭖ 100ﻛﻮﻳﻠﯘﻕ ﺯﯨﻴﺎﻧﻨﻰ ﺋﯘﻧﺘﯘﻣﺎﺳﻠﯩﻘﯩﻤﯩﺰ ﻛﯧﺮﻩﻙ!!!<br><br>				<p class="author">
					<strong>cecco</strong>
				يوللانغان ۋاقتى 2007-10-15 11:55:30	</p>
			<h3></h3>
		ﺧﻪﻧﺰﯗﻻﺭﻧﯩﯔ ﻟﻮﮔﯩﻜﯩﺴﻰ ﺑﻮﻳﯩﭽﻪ، ﺗﺎﺭﯨﻤﯩﻨﯩﯔ ﺩﯦﮕﻪﻥ ﮔﯧﭙﯩﻨﻰ ﭼﯜﺷﻪﻧﮕﯩﻠﻰ ﺑﻮﻟﻤﺎﻳﺪﯗ، ﺷﯘﯕﺎ ﮬﻪﻡ ﺋﯩﺸﻪﻧﮕﯩﻠﻰ ﺑﻮﻟﻤﺎﻳﺪﯗ.<br><br>ﺧﯘﻳﺰﯗﻻﺭ ﺑﯩﺰﻧﯩﯔ ﺩﯨﻨﯩﻲ ﻗﯧﺮﯨﻨﺪﯨﺸﯩﻤﯩﺰ. ﻗﻪﺷﻘﻪﺭﻧﻰ ﺋﯩﻜﻜﯩﻨﭽﻰ ﻧﻪﻧﺠﯩﯔ ﺩﻩﭖ ﺋﺎﺗﺎﻳﺪﯨﻜﻪﻧﻤﯩﺰﺩﻩ.				<p class="author">
					<strong>SNAKE</strong>
				يوللانغان ۋاقتى 2007-10-15 12:27:01	</p>
			<h3></h3>
		ﻗﻪﺷﻘﻪﺭﮔﻪ ﺑﯩﺮ ﺧﺎﺗﯩﺮﻩ ﺳﺎﺭﯨﻴﻰ ﻳﺎﻛﻰ ﻣﯘﺯﯨﯧﻲ ﺩﯦﮕﻪﻧﺪﻩﻙ ﺷﯘ ﺩﻩﯞﯨﺮ ﺗﺎﺭﯨﺨﯩﻨﻰ ﺋﻪﺳﻠﯩﺘﯩﺪﯨﻐﺎﻥ ﺋﻮﺭﯗﻥ ﺗﻪﺳﯩﺲ ﻗﯩﻠﯩﺶ ﻛﯧﺮﻩﻙ ﺋﯩﻜﻪﻥ ...<img src=images/Emotions/54.gif>				<p class="author">
					<strong>yolbax0998</strong>
				يوللانغان ۋاقتى 2007-10-15 14:22:56	</p>
			<h3></h3>
		ﺑﯘﻧﺪﺍﻕ ﺋﯩﺸﻼﺭ ﺗﺎﺭﯨﺨﺘﺎ ﻧﯘﺭﻏﯘﻥ ﻗﯩﺘﯩﻢ ﻳﯘﺯ ﺑﻪﺭﮔﻪﻥ ، ﺑﯘﻧﺪﺍﻕ ﯞﻩﻗﻪﻟﻪﺭﻧﻰ ﺋﻮﻗﯘﺳﺎ ﺋﺎﺩﻩﻣﻨﯩﯔ ﻛﻮﺯﻟﯩﺮﯨﮕﻪ ﻳﺎﺵ ﻛﯩﻠﯩﺪﯗ.				<p class="author">
					<strong>baturkorxat</strong>
				يوللانغان ۋاقتى 2007-10-15 18:36:08	</p>
			<h3></h3>
		ﺗﺎﺭﻣﯩﻨﯩﯔ ﺩﯨﮕﻪﻧﻠﯧﺮﻯ ﺋﻮﺭﯗﻧﻠﯘﻕ .ﮬﻪﻣﻪ ﺋﯩﺸﺘﺎ ﻣﯘﺳﯘﻟﻤﺎﻧﻜﻪﻥ ﺩﻩﭖ ﺋﯚﺯﯨﻨﯩﯔ ﺑﺎﺭﻟﯩﻘﯩﻨﻰ ﺋﺎﺗﯩﯟﯨﺘﯩﺶ ﺧﺎﺗﺎ .ﮬﻪﻣﻪ ﺋﯩﺸﻨﯩﯔ ﭘﺎﻳﺪﺍ ﺯﯨﻴﯩﻨﯩﻨﻰ ﺋﻮﻳﻼﭖ ﺋﯩﺶ ﻗﯩﻠﯩﺶ ﻛﯧﺮﻩﻙ. ﻳﺎﺧﺸﻰ ﺗﻪﺭﯨﭙﯩﺪﯨﻦ ﻳﺎﻣﺎﻥ ﺗﻪﺭﯨﭙﯩﻨﻰ ﻛﯚﭘﻪﺭﻩﻙ ﺋﻮﻳﻼﺵ ﻛﯧﺮﻩﻙ.				<p class="author">
					<strong>Muxtak</strong>
				يوللانغان ۋاقتى 2007-10-15 19:27:03	</p>
			<h3></h3>
		izna.zpﺳﯩﺰﻧﯩﯔ ﺑﺎﺵ ﺳﯘﺭﯨﺘﻰ ﻗﯩﻠﯩﭗ ﻳﺎﺯﻏﺎﻥ ﺷﯩﺌﯧﺮﯨﯖﯩﺰ ﮬﻪﻗﯩﻘﻪﺗﻪﻥ ﻳﺎﺧﺸﯩﻜﻪﻥ. <br>ﻣﻪﻥ ﺗﺎﺭﯨﺨﻰ ﺋﻪﺳﻪﺭﻟﻪﺭﻧﻰ ﺋﻮﻗﯘﺷﻘﺎ ﻧﺎﮬﺎﻳﯩﺘﻰ ﺋﺎﻣﺮﺍﻕ.ﺋﻪﻣﻤﺎ ﺋﻮﻗﯘﭖ ﺑﻮﻟﻐﺎﻧﺪﯨﻦ ﻛﯧﻴﯩﻦ ﺧﯘﺩﺩﻯ ﭼﯩﯟﯨﻦ ﻳﻪﯞﺍﻟﻐﺎﻧﺪﻩﻛﻼ ﺑﻮﻟﯘﭖ ﻗﺎﻟﯩﻤﻪﻥ.ﺑﯩﺰﻧﯩﯔ ﺋﻪﺟﺪﺍﺩﻟﯩﺮﯨﻤﯩﺰ ﺭﺍﺳﺘﯩﻨﻼ ﺷﯘﻧﺪﺍﻕ ﺳﺎﺩﺩﺍ ﮬﻪﻡ <br>ﻛﻪﻡ ﺋﻪﻗﯩﻞ (ﻛﺎﻟﯟﺍ ﺩﯦﻴﯩﺸﻜﻪ ﺗﯩﻠﯩﻢ ﺑﺎﺭﻣﯩﺪﻯ) ﺑﻮﻟﻐﯩﻴﯩﺪﻯ.				<p class="author">
					<strong>bahartekin-9</strong>
				يوللانغان ۋاقتى 2007-10-17 16:19:02	</p>
			<h3></h3>
		ﻣﻪﺭﺕ   ﻣﻪﺭﺩﺍﻧﻪ   ﻛﯩﺸﯩﻠﻪﺭﻧﯩﯔ   ﺑﺎﻟﯩﺮﻯ  ﺑﯩﺰ .    ﺑﯩﺰﺯ   ﺯ   ﻳﻪﻧﻪ  ﺑﯩﺰ     <br>ﺋﯩﭽﯩﻢ  ﮬﻪﺟﻪﭖ  ﺋﻮﺭﺗﯩﯩﺪﯗ !!!				<p class="author">
					<strong>cecco</strong>
				يوللانغان ۋاقتى 2007-10-17 18:01:33	</p>
			<h3></h3>
		ﺑﯩﺮ ﮔﯧﭙﯩﯖﯩﺰ ﺑﺎﺭﺗﯩﻐﯘ، \" ﺑﻮﻳﺴﯘﻧﻐﯘﭼﻰ ﺑﻮﻝ ... ﺩﻩﻳﺪﯨﻐﺎﻥ، ﺩﯨﻤﻪﭘﺴﯩﺰ-ﻳﺎ ؟ ﻳﺎﻛﻰ ﺳﯩﺰ ﺑﺎﺷﻘﺎ ﺑﺎﮬﺎﺭ ﺗﯧﻜﯩﻦ ﻣﯘ ؟				<p class="author">
					<strong>izna.zp</strong>
				يوللانغان ۋاقتى 2007-10-19 11:08:23	</p>
			<h3></h3>
		ﺋﯚﺯﻟﯜﻙ ﯞﻩ ﻛﯩﻤﻠﯩﻚ ﺩﯨﮕﻪﻥ ﻛﯩﺘﺎﭘﺘﯩﻤﯘ ﺑﯘ ﺗﻮﻏﯘﺭﺳﯩﺪﺍ ﻣﺎﺗﯩﺮﻳﺎﻝ ﺑﺎﺭ،ﺷﯘ ﯞﺍﻗﯩﺘﺘﺎ ﺷﯩﯟﯨﺘﺴﯩﻴﻠﯩﻚ ﻣﯩﺴﻴﻮﻧﯩﺮﻻﺭ ﺑﯘ ﭘﺎﺟﻪﺩﻩ ﻗﺎﺯﺍ ﻗﯩﻠﻐﺎﻧﻼﺭﻧﯩﯔ ﺳﺎﻧﯩﻨﻰ ﺧﺎﺗﯩﺮﻟﻪﭘﺘﯩﻜﻪﻥ،				<p class="author">
					<strong>ablimit123</strong>
				يوللانغان ۋاقتى 2008-6-7 00:07:58	</p>
			<h3></h3>
		ﺑﯘ  ﻧﯩﻤﯩﺶ  ﺋﻪﻣﺪﻯ   ﺋﻮﺯ   ﺋﯘﻳﻐﯘﺭﻟﯩﺮﯨﯖﻨﻰ    ﻛﺎﻟﯟﺍ  ﺩﯨﻤﻪﻛﭽﯩﻤﯩﺪﯨﯔ       ﺋﯘﺯﻩﯓ  ﻛﺎﻟﯟﺍ   ﺟﯘﻣﯘ ؟ ﮬﺎ  ﮬﺎ <img src=images/Emotions/9.gif> <img src=images/Emotions/9.gif> <img src=images/Emotions/9.gif> ﮬﺎ    ﮬﺎ				<p class="author">
					<strong>SADAKAT0903</strong>
				يوللانغان ۋاقتى 2008-6-7 00:13:32	</p>
			<h3></h3>
		ﻛﺎﻟﯟﺍﻟﯩﻘﯩﻤﯩﺰ ﺷﯘ ﯞﺍﻗﯩﺘﺘﻼﺭﺩﯨﺪﺍ ﯞﺍﻳﯩﻐﺎ ﻳﻪﺗﻜﻪﻥ <img src=images/Emotions/5.gif> <img src=images/Emotions/5.gif> <img src=images/Emotions/5.gif>			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish29487.html" target="_blank"><strong>قەشقەر تارىخىدىكى " فېۋرال پاجىئەسى "</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
