<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>شېئىرلار ( مەدىنەئاي تەلئەت ) ئاتەش قىز-ئىزدىنىش تورى</title>
<link href="./izdinish57359.html" rel="canonical" />
<meta name="keywords" content="ئىزدىنىش تورى  شېئىرلار ( مەدىنەئاي تەلئەت ) ئاتەش قىز" />
<meta name="description" content="ئىزدىنىش تورى  شېئىرلار ( مەدىنەئاي تەلئەت ) ئاتەش قىز ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-105.html">شېئىرىيەت گۈلزارى</a> › شېئىرلار ( مەدىنەئاي تەلئەت ) ئاتەش قىز</div>

<div id="content">
			<p class="author">
					<strong>ataxkiz</strong>
				يوللانغان ۋاقتى 2014-2-23 13:05:02	</p>
			<h3>شېئىرلار ( مەدىنەئاي تەلئەت ) ئاتەش قىز</h3>
		                          شېئىرلار<br />
            مەدىنەئاي تەلئەت ( ئاتەش قىز)<br />
 <br />
<br />
<br />
                      كېتىپ قالدىڭ<br />
<br />
<br />
كېتىپ قالدىڭ تەرىك ئەيلەپ ، يۈرەك ئىشقىڭدا چوغ بولدى ،<br />
قايان يۈتتۈڭ ۋاپادارىم ، سۈزۈك قەلبىمدە دۇغ بولدى .<br />
<br />
جامالىڭ ئىستىدىم ھەريان ، يار قايرىلىپ باقسۇن دەپ ،<br />
چۆللەردە سەرسان يۈرمىگەي دەپ ، سۆيگۈم يايرىمغا تۇغ بولدى .<br />
<br />
مۇھەببەت بەتلىرى گۈلدە ، مۇھەببەت كەپتىرى چۆلدە ،<br />
جانانىمنىڭ ۋىسالى يوق ، تۇمۇز بولدى گاھ سوغ بولدى .<br />
<br />
تىلىم نامىڭنى يادلايدۇ ، دىلىم كۆرمەكنى ئىستەيدۇ ،<br />
نىچۈن ئۇچتۇڭ يىراقلارغا ، پىراغىڭ يۈرەككە ئوق بولدى .<br />
<br />
قالارمۇ باغلىرىڭ مۇڭدا ، قالارمۇ تاغلىرىڭ ئۇندا ،<br />
ئۆچەر ئارمانلىرىم غەمدە ، ۋېسال بوستانى يوق بولدى .<br />
        <br />
<br />
كونا جايلار كەتتى كونىراپ <br />
<br />
كۆز ئالدىڭغا كەلدىم ئېھتىمال ،<br />
كونا جايغا يەتكەندە قەدەم .<br />
ياش ئەگىدى كۆزۈڭدىن بەلكىم ،<br />
كۆرۈنگەندە يىراقتىن قەسەم .<br />
<br />
مەن يايرىغان ئىللىق قوينۇڭدا ، <br />
قايسى جانان تۈنىدى پىنھان .<br />
ماڭا بەرگەن تاتلىق ۋەدەڭدە ،<br />
يەنە كىملەر بولغاندۇ مېھمان .<br />
<br />
گۈللەر ئىزلەپ يۈرسەم سەن ئۈچۈن ،<br />
گۈل سۇنغانتىڭ كىملەرگە بەلكىم .<br />
سېنى كۈيلەپ ئېيتقان ناخشامدا ،<br />
مۇڭسىرىدىڭ كىم بىلەن غەمكىن ،<br />
<br />
سۆيگۈ قەسىرى <br />
<br />
يۈرگەندە غەمسىز سەبىيلىكىمدە ، <br />
يۇلۇقتى غايىپتىن ماڭا بىر ھەمراھ .<br />
بۆسۈپ كىرىپ تەنھالىقىمغا ،<br />
سالدى قەلبىمگە ئاجايىپ سەۋدا .<br />
<br />
ۋە لىكىن ۋىسالنىڭ ئوردىسى توساق،<br />
ھېجىران ئىلكىدە يۈردىممەن ئۇزاق .<br />
نەمۈمكىن ئاتەشتەك ئوتنى ئۆچۈرمەك ،<br />
قۇرسىمۇ دۈشمەنلەر مەن ئۈچۈن توزاق .<br />
<br />
بىراق تەتۈر قاراپ يۈرىيمىز <br />
<br />
كۆيەر چوغدەك يۈرەكلىرىمىز ،<br />
بىراق تەتۈر قاراپ يۈرىيمىز .<br />
سەن كېلىشنى ئېغىر كۆرىسەن ،<br />
مەن بېرىشنى << خالىماسمەن >>ھەم.<br />
<br />
بىزلەر يۈرگەن باغلارمۇ مۇڭدا ،<br />
تەڭ كۈلۈشكەن چاغلارمۇ مۇڭدا .<br />
جاپالارنىڭ كۆرۈنمەي تېڭى ،<br />
چۈشۈپ قالدۇق ھېجران كويىغا .<br />
<br />
كۈيۈپ تۇرار يۈرەكلىرىمىز ،<br />
بىراق تەتۈر قاراپ يۈرىمىز .<br />
لېكىن ،<br />
سېغىنىمەن سېنى ھەر دەقىق .<br />
بەلكىم سەنمۇ !!!<br />
نېمە كۈن بار ئۆزىمىز تاپقان ،<br />
يەنە نىمە غەملەر كۆرىمىز !<br />
<br />
مۇئەللىمنى ‹‹ پەس ›› كەن دەر ، مۇئەللىمنى ‹‹ نەس ›› كەن دەر !<br />
                      <br />
مۇئەللىمنى ‹‹ پەس ›› كەن دەر ، مۇئەللىمنى ‹‹ نەس ›› كەن دەر ،<br />
مۇئەللىمنى ‹‹ سەت ›› كەن دەر ، مۇئەللىمنى ‹‹ غەش ›› كەن دەر .<br />
ئەي مۇئەللىم بىچارە، ئاۋارىكەش ، غېرىبانە ، سەرسانە ،<br />
غەمنى تىلەپ تاپقاندەر ، مۇئەللىم ‹‹ قەدىرىگە يەتكەنلەر›› .<br />
<br />
مۇئەللىم دەپ ، كۈندە بىر كېيەلمەيمىز ھەرگىز بىز ،<br />
مۇھەببەتنىڭ پەيزىنى سۈرەلمەيمىز مۇئەللىم دەپ ،<br />
كاتتا سورۇن ، مەشرەپلەر تۈزەلمەيمىز ھەرگىز بىز ، <br />
غەمدىن خالاس بىرەر كۈن يۈرەلمەيمىز مۇئەللىم دەپ .<br />
<br />
مۇئەللىم بىز سەھەردە بۇلبۇل بولۇپ سايرايمىز ،<br />
خۇش ناۋاغا ھەركىمدىن دەشنام ـ خاپا ئاڭلايمىز .<br />
پەرۋانە بوپ يەنىلا ‹‹ ۋالاقشىيمىز ›› ھارمايمىز ،<br />
رەنجىۋىرىڭ چوڭ ـ كىچىك ئاڭلاپ ـ ئاڭلاپ قانمايمىز .<br />
<br />
بىرى دەيدۇ بالامنى ، يىتىشتۈرۈڭ گۈل قىلىپ ،<br />
ئاھ نە ئۈچۈن ئۆيىدىن ئەۋەتىدۇ كۈل قىلىپ .<br />
بىرى دەيدۇ نە ھوقوق باشقۇرارغا بالامنى ، <br />
گۈلى نەدە گاھ كېلەر قوينىغا پىچاق ، دەرت ئېلىپ .<br />
<br />
ئۇستاز دېسە ئەجدادىم تۇرار ئىدى ھۆرمەتتە ،<br />
ھۆرمەتلەرگە بېخىلسىز نۆۋەت بىزگە يەتكەندە .<br />
مەيلى بىرىڭ تىكەنلەر ، ۋاپاغا ـ جاپا ئەتكەنلەر ،<br />
خەلقىم بىرەر ياخشى نام ، بىز ئالەمدىن ئۆتكەندە .<br />
<br />
مۇئەللىم بار ، بالىڭىز ، مۇھەببەتتە چوڭ بولدى ،<br />
مۇئەللىم بار خانىڭىز كۈي ـ شاتلىققا لىق تولدى .<br />
مۇئەللىم بار ‹‹ يارىڭىز›› زىدە بولماي ساق بولدى ،<br />
مۇئەللىم بار قەلبىڭىز ئوچۇق ـ يورۇق توق بولدى.<br />
<br />
يۇقالمسۇن ئۇيغۇر تىل !<br />
مەدىنئاي تەلئەت ( ئاتەش قىز )<br />
<br />
   يۇقالمىسۇن ئۇيغۇرنىڭ تاتلىق ، ئۇماق زىل تىلى ،<br />
ئەجدادىمنىڭ مىراسى ، ئىپار ئەنبەر گۈل تىلى .<br />
تۈركىي تىللار زېننىتى ، ئاتا _ بوۋام مېھنىتى ،<br />
تەڭرىمنىڭ ھىممىتى ، ئۇيغۇرۇمنىڭ قىممىتى .<br />
<br />
ھازىدار دەپ ئالدىراپ سىيلىماڭلار بېشىمنى ، <br />
    ئايرىلىش دەپ چۈشەنمەڭ تەئەججۈپلۈك يېشىمنى .<br />
     ئۆلۈمىگە ‹‹ ئاق باغلاپ ›› كەلمىگەيىسز ئالدىراپ ،<br />
    مەن  ھاياتمەن ‹‹لەھەتكە ››كىرگۈزمەيمەن تىلىمنى .<br />
<br />
ئۆزگە تىللار سەپ بولۇپ مىنى ئىزلەپ كەلمەڭلار ،<br />
‹‹بىزلەر بارغۇ ساڭا ›› دەپ يۈرۈگۈمنى ئەزمەڭلار .<br />
قۇلقىغا گۈل قىلىپ قىسارمىكىن مېنى دەپ ،<br />
باشلارمىكىن تۆرگە دەپ خام خىياللار سۈرمەڭلار .<br />
<br />
تۈركىي تىللار دېۋانى يىغلاپ —قاقشاپ قالمىسۇن ،<br />
ئەتەبەتۇل ھەقايىق سەپتىن چۈشۈپ قالمىسۇن .<br />
قۇتنى ئاتقۇ بىلىكتىن يۈز ئۆرىمەڭ ئالدىراپ ،<br />
غەنىيمەت دەپ ئۆزگىلەر يانچۇقىغا سالمىسۇن .<br />
<br />
يۇقالمىسۇن ھۆر ـ پەرى نازۇك بەدەن ئۇيغۇر تىل ،<br />
ئۆزى ناۋات قەنىت ـ شېكەر ، ئەزىز ۋەتەن ئۇيغۇر تىل .<br />
سەنسىز نەپەس سىقىلار ، كۈلكىلىرىم بىچارە ،<br />
ھەمراھ بولۇپ ئۇيغۇرغا ، جاراڭلىغىن ئۇيغۇر تىل .<br />
<br />
<br />
قۇتقۇزىۋىلىڭلار<<ئەركەك>>لەر!ئۆلگىلى ماڭدىم!<br />
مەن ئۆلگىلى ماڭدىم ، <br />
<<كۆرگىلىگىمنى كۆرگىلى >> ماڭدىم ،<br />
قىزلىق دۇنياسىغا خوشلاشقىلى ماڭىدىم ،<br />
<<كەپسىزلىكىم >> نى سۆيگىلى ماڭدىم ،<br />
پاكلىق ئۇقۇمىنى ئۆچۈرگىلى ماڭدىم ، <br />
ياق !<br />
<< بەختىمنى >> ئىزدەپ تاپقىلى ماڭدىم !<br />
مەن ئۆلگىلى ماڭدىم ! <br />
چاچلىرىمنى ئاتقىلى،<br />
لاي _ پاتقاققا پاتقىلى ، <br />
ئىنسابىمنى ساتقىلى ماڭدىم !<br />
ياق !<br />
<<زامانەمگە ياققىلى >> ماڭدىم ! <br />
مەن ئۆلگىلى ماڭدىم !<br />
سەمىمىيلىكىمدىن قاچقىلى ماڭدىم !<br />
ياق ! <br />
ئەركىن قانات قاققلى ماڭدىم !<br />
<< نادانلىقىم >> غا ئېسىت <br />
ھاياتقا تاتلىق باققىلى ماڭدىم !<br />
مەن ئۆلگىلى ماڭدىم !<br />
مىنى قۇتقۇزىۋىلىڭلار << ئەركەك >> لەر ! <br />
<br />
<br />
<br />
بالىلىق <br />
‹چاچما شېئىر›<br />
 ئويناپ باقتىم ، <br />
تال ـ چىۋىقنى ئات قىلىپ .<br />
سەكرەپ باقتىم ،<br />
بالىلىقنى ياد ئېتىپ .<br />
ھەي ... ياراشمىدى ،<br />
يارشىملىق سەبىي چاغلىرىم ،<br />
كېتىپ قاپتۇ ماڭا يات بېقىپ .<br />
<br />
سورىدىم :<br />
مېنى تۇغقان ئانا ماكاندىن :<br />
‹‹ ھەي ، ئانا يەر ئېيتقىنا ،<br />
بالىلىقنى سەن ئوغۇلاپسەن ››<br />
قايتمىدى سادا ،<br />
ۋارقىرىدىم ،<br />
چۆچىدى زېمىن .<br />
‹‹ قايتۇرۇپ بەر ،<br />
مېنىڭ سەبىي چاغلىرىمنى ،<br />
شوخلۇقۇمنى ، شاتلىقىمنى ، بەختىمنى ››<br />
نەلەردە ئويناپ دەۋران سۈرگەن ،<br />
تاتلىق بالىلىقىمنى ››<br />
قايتتى سادا ، كەلدى جاۋاپ :<br />
‹‹ ۋارقىرىمىغىن ،<br />
ئويغاتمىغىن قوينۇمدىكى ،<br />
ئۇماق ، زېرەك بالىلارنى ،<br />
بۇزما ئۇلارنىڭ ئارامىنى ،<br />
شاد ـ خورامىنى ،<br />
مەن ئۇغۇلاپ قاچمىدىم ،<br />
سورىما مەندىن بالىلىقىڭنى ،<br />
ھاياتىڭنى ، تەقدىڭنى ھەم بەختىڭىنى ،<br />
بۇ سۇئاللار جاۋاپكارى ،<br />
ھايات قانۇنىيىتى ،<br />
ئول ، ئوغۇلاپ كەتتى سېنىڭ ،<br />
تەلپۈنىدىغان بالىلىقىڭنى .<br />
ھەي ... رەھىمسىز ۋاقىت ،<br />
قايتۇرۇپ بەر مېنىڭ <br />
بالىلىقىمنى ، تەختىمنى ھەم <br />
بەختىمنى .<br />
كېتىمەن<br />
<br />
كۆزۈڭدىن غەم بىلەن تۆكمىگىن شەبنەم ،<br />
كېتىمەن يېنىڭدىن توشتى ھەم سەبرەم .<br />
كېتىمەن سۆيگۈمنى زېممەمگە ئارتىپ ،<br />
بولماستىن غېمىڭگە ئەمدى مەن ھەمدەم .<br />
<br />
كېتىمەن قەلبىمنى تاڭمايمەن ساڭا ،<br />
يېلىنىپ ئالدىڭغا بارمايمەن يانا .<br />
كېتىمەن ھېجرانغا يېقىپ يۈرەكنى ،<br />
يىغلىما بولدى قوي ئەي گۈزەل رەنا . <br />
<br />
كېتىمەن مۇڭ بىلەن ھەسرەتكە چۆكۈپ ، <br />
يۈرمەيمەن سېنىمۇ ئەمدى مەن كۈتۈپ .<br />
كېتىمەن لېۋىمدىن ھىجران تامچىتىپ ،<br />
رازى بول كەتكەيسەن بەخىتلىك ئۆتۈپ .<br />
<br />
كەمبەغەلخانە <br />
دېرىزىدىن پۇرقىرار شامال ،<br />
تۈڭلۈكىدىن چۈشەر مۆلدۈرلەر.<br />
بۇۋاقلىرى يىغلايدۇ ئاچچىق ،<br />
خۇيمۇ سوغاق غېرىپ  ‹‹ئۆڭكۈرلەر ››<br />
<br />
باي ئۆيىدە قاينايدۇ بەزمە ،<br />
قات كۆرپىدە تەرلەر بەزىلەر.<br />
گۆش قېرىندىن سەسكەنگەن ھەتتا ،<br />
ئاھ ، ئاجايىپ ئىكەن بەندىلەر .<br />
<br />
كەمبەغەلگە بىر كۆڭلەك بايلىق ،<br />
باي خېنىمدا تۈگىمەس گەزمىلەر .<br />
بىر زاغىرىغا تىكىلگەن ئون كۆز ،<br />
ئاچلىق ئازاپ ، قېينايدۇ غەملەر.<br />
<br />
يامغۇر ئامراق نامرات ئۆيگە ،<br />
ئۆرلىدۇ تېنماي ‹‹ كەپىلەر ››<br />
باي ئۆيىدىن ئۈزۈلمەيدۇ ساز ،<br />
ناز ـ كەرەشمە ، گۈزەل ئەتىلەر .<br />
<br />
نامراتلارغا ئەت يوق ئەسلا ،<br />
بۈگۈن ئۆتسە دىلى سۆيۈنەر .<br />
باي بالىدا كاتتا ماشىنا ،<br />
كەمبەغەلدە غېرىپ كۆڭۈللەر.<br />
<br />
گاداي بالا ، بايغا مايلامچى ،<br />
ھەمراھ ئاڭا تەنە ، رەنجىشلەر  .<br />
باي سورۇندا ، گاداي بۇلۇڭدا ،<br />
ئاھ ئاجايىپ ئىكەن بەندىلەر .<br />
<br />
كونا جايلار كەتتى ‹‹ كونىراپ ›› <br />
<br />
كۆز ئالدىڭغا كەلدىم ئېھتىمال ، <br />
كونا جايغا يەتكەندە قەدەم .<br />
ياش ئەگىدى كۆزۈڭدىن بەلكىم ،<br />
كۆرۈنگەندە يىراقتىن ‹‹ قەسەم ››<br />
<br />
مەن يايرىغان ئىللىق قوينۇڭدا ،<br />
قايسى جانان تۈنىدى پىنھان .<br />
ماڭا بەرگەن تاتلىق ۋەدەڭدە ،<br />
يەنە كىملەر بولغاندۇ مېھمان .<br />
<br />
گۈللەر ئىزلەپ يۈرسەم سەن ئۈچۈن ،<br />
گۈل سۇنغانتىڭ كىملەرگە جېنىم ،<br />
سېنى كۈيلەپ ئېيتقان ناخشامدا ،<br />
گۈلخان بولدى بىچارە تېنىم .<br />
<br />
				<p class="author">
					<strong>Birhon</strong>
				يوللانغان ۋاقتى 2014-2-23 15:02:16	</p>
			<h3></h3>
		ئاۋۇ .... «كېتىپ قالدىڭ» دېگەن شېئىرنى كىلاسسىك ئۇسلۇبتا يازغاندەك تۇرىسىز، ئەمما ھېچ ۋەزىنگە چۈشمەيدىغۇ؟				<p class="author">
					<strong>izqi1991</strong>
				يوللانغان ۋاقتى 2014-2-23 15:28:31	</p>
			<h3></h3>
		خۇتۇننى دۇمباللاش ئەرنىڭ   گۇمپىسى،          شۇڭا    ئاياللار   بوكسىيور  خالتىسى.          ئايال   يىغىسى     ئەرنىڭ   كۈلكىسى،          ئايال  مۇش   يىسە   بەخىت  تاپقۇسى          دەيدۇ بايا بېرسى  ئاچچىقىمدا مەنمۇ دىدىم ： ئايالغا كۈيۈنۈش مۇئمىننىڭ ئىشى ،                                                                                                                                                                                                                                                                                                                          ئايال خار ئەمەس بىلگىن ئەر كىشى  ،          .          ئايالىڭ كۈلسە دۇنيا كۈلگىسى .                                                                                                                                                                                                                                                                                                                             ئايالنى ئۇرغان قول قۇرۇپ كەتكۈسى.          ئايالىغا كۈيۈنگەن بەخىت تاپقۇسى .  				<p class="author">
					<strong>ataxkiz</strong>
				يوللانغان ۋاقتى 2014-2-23 16:44:50	</p>
			<h3></h3>
		Birhon يوللىغان ۋاقتى  2014-2-23 15:02 static/image/common/back.gif<br />
ئاۋۇ .... «كېتىپ قالدىڭ» دېگەن شېئىرنى كىلاسسىك ئۇسلۇبت ...<br />
<br />
30 نەچچە ۋەزىننىڭ بىرەرىگىمۇ چۈشمىدىمۇ ؟:P 				<p class="author">
					<strong>ataxkiz</strong>
				يوللانغان ۋاقتى 2014-2-23 16:45:27	</p>
			<h3></h3>
		izqi1991 يوللىغان ۋاقتى  2014-2-23 15:28 static/image/common/back.gif<br />
خۇتۇننى دۇمباللاش ئەرنىڭ   گۇمپىسى،          شۇڭا    ئايالل ...<br />
<br />
قىززىق ئىنكاسكەن بۇ . :) 				<p class="author">
					<strong>ataxkiz</strong>
				يوللانغان ۋاقتى 2014-2-23 16:48:19	</p>
			<h3></h3>
		Birhon يوللىغان ۋاقتى  2014-2-23 15:02 static/image/common/back.gif<br />
ئاۋۇ .... «كېتىپ قالدىڭ» دېگەن شېئىرنى كىلاسسىك ئۇسلۇبت ...<br />
<br />
ئۈزۈمغۇ چۈشۈرۈپ باقماپتىكەنمەن ، ھازىر سىناپ باقسام ، تېخى كۆپ ئۇچرايدىغان تۆت تۈرنىڭ بىرىگە چۈشىدىكەنغۇ ؟!:o 				<p class="author">
					<strong>Birhon</strong>
				يوللانغان ۋاقتى 2014-2-24 01:48:59	</p>
			<h3></h3>
		ataxkiz يوللىغان ۋاقتى  2014-2-23 16:48 static/image/common/back.gif<br />
ئۈزۈمغۇ چۈشۈرۈپ باقماپتىكەنمەن ، ھازىر سىناپ باقسام  ...<br />
<br />
ئۈزۈمغۇ چۈشۈرۈپ باقماپتىكەنمەن ، ھازىر سىناپ باقسام ، تېخى كۆپ ئۇچرايدىغان تۆت تۈرنىڭ بىرىگە چۈشىدىكەنغۇ ؟!<br />
<br />
بىر مىسرانى بىر ۋەزىنگە، ئىككىنچى مىسرانى يەنە بىر ۋەزىنگە چۈشۈرۈۋالسىڭىز بولمايدۇ-دە!<br />
قاراڭ ھە، مەن ھېلىقى نەفائىلون-نەفائىلون...فائىلاتون... فائىلون... دېگەن نوتىنى ئۇقمايمەن... ئۆزۈم بىر شۇنىڭغا ماس ھالدا فورمىلاسىنى تۈزۈپ باقاي ھە.<br />
سىزنىڭ بىرىنچى، ئىككىنچى ۋە ئۈچىنچى مىسرالار تۆۋەندىكىدەك:<br />
ئاب-ئاب-ئاب-ئاب، ئاب-ئا ب س-ئا-ئاب،<br />
<br />
ئەمما 4-مىسرادا مەسىلە بار:<br />
ئا ب س-ئاب-ئا ب س-ئا، ئاب-ئا ب س-ئا-ئاب،<br />
قالغان قىسىمىدا بۇنداق بۇزۇلۇش يوق.<br />
مىسراغا تىزساق (بىر ھەرپ بىر رېتىمغا ۋەكىللىك قىلىدۇ):<br />
ئاب-ئاب-ئاب-ئاب، ئاب-ئا ب س-ئا-ئاب،<br />
ئاب-ئاب-ئاب-ئاب، ئاب-ئا ب س-ئا-ئاب،<br />
ئاب-ئاب-ئاب-ئاب، ئاب-ئا ب س-ئا-ئاب،<br />
ئا ب س-ئاب-ئا ب س-ئا، ئاب-ئا ب س-ئا-ئاب،<br />
ئاب-ئاب-ئاب-ئاب، ئاب-ئا ب س-ئا-ئاب،<br />
ئاب-ئاب-ئاب-ئاب، ئاب-ئا ب س-ئا-ئاب،<br />
.....<br />
----------------<br />
دېمەكچى بولغىنىم...<br />
شېئىرنى بولماپتۇ دېگەنلىك ئەمەس، كىلاسسىك شېئىرغا ئوخشاپتۇ، ئەمما... سەل قېيىپتۇ دېمەكچى.				<p class="author">
					<strong>ataxkiz</strong>
				يوللانغان ۋاقتى 2014-2-24 13:08:32	</p>
			<h3></h3>
		ھە شېئىرلارنىڭ ھەممە مىسراسىنىڭ تولۇق چۈشىشى ناتايىن ، بەزى مىسرالىرىنى مەجبۇرىي چۈشىرىمىز ، ئابدۇخالىق ئۇيغۇرنىڭ ‹‹ غەزەپ ۋە زار ›› ، نىمشىھېتنىڭ ‹‹ بىلىم ئىشقىدا ›› ... دېگەندەك غەزەللىرىمۇ كىلاسسىك شېئىر ، ئوخشاشلا نۇرغۇن جايلىرى چۈشمەيدۇ .				<p class="author">
					<strong>paliwan</strong>
				يوللانغان ۋاقتى 2014-2-25 14:27:08	</p>
			<h3></h3>
		باشتىكى‹‹ كېتىپ قالدىڭ›› دىگەن شئېرىڭىزغا يانداشما:<br />
<br />
كىېتىپ قالدىم<br />
<br />
كېتىپ قالدىم ،يۈرەك قالدى، سىنىڭدە ئاتەش چوغ ئىچرە،<br />
توڭۇپ قالمايسەن چىڭ ساقلا،  زىمىستان قىش ۋە سوغ ئىچرە.:lol<br />
<br />
سىياقىمنى قويۇپ كەتتىم ،چۈشۈڭ تامان بېرىپ ئىزدە،<br />
ۋىسالدا چاڭقىساڭ چاك-چاك شۇئاندۇرمەن شۇ دوغ ئىچرە.<br />
<br />
پىراقلارغا چىدالمىساڭ لىۋىڭنى چىشلىمە زىنھار،<br />
كۆزۈڭدىن ئاقمىسۇن قان-ياش ئۆرتەنمە تۇزلۇق دۇغ ئىچرە.<br />
<br />
مۇھاببەت بەتلىرى رەڭدار،ۋاراقلاپ كۆر سېغىنغاندا،<br />
ۋىسالغا يىتمىز بىر كۈن ۋاپا گۈلشەنى تۇغ ئىچرە.:lol<br />
<br />
<br />
<br />
<br />
<br />
				<p class="author">
					<strong>paliwan</strong>
				يوللانغان ۋاقتى 2014-2-25 20:28:34	</p>
			<h3></h3>
		ھەربىرسىگە ئايرىىم كۆڭلۈم بار.				<p class="author">
					<strong>aman121</strong>
				يوللانغان ۋاقتى 2014-2-26 00:25:34	</p>
			<h3></h3>
		AA BA CA DX EX				<p class="author">
					<strong>ataxkiz</strong>
				يوللانغان ۋاقتى 2014-3-1 17:35:39	</p>
			<h3></h3>
		paliwan يوللىغان ۋاقتى  2014-2-25 14:27 static/image/common/back.gif<br />
باشتىكى‹‹ كېتىپ قالدىڭ›› دىگەن شئېرىڭىزغا يانداشما:<br />
<br />
ك ...<br />
<br />
تەھرىرلىگىنىڭىز ناھايىتى ياخشى چىقىپتۇ ، سىزگە كۆپ رەھمەت .			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish57359.html" target="_blank"><strong>شېئىرلار ( مەدىنەئاي تەلئەت ) ئاتەش قىز</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
