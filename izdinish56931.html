<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>ئۇلۇغ ئەسلىمە</title>
<link href="./izdinish56931.html" rel="canonical" />
<meta name="keywords" content="ئۇلۇغ ئەسلىمە ئىزدىنىش تور بېكىتى" />
<meta name="description" content="ئۇلۇغ ئەسلىمە ئىزدىنىش تور بېكىتى ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-105.html">شېئىرىيەت گۈلزارى</a> › ئۇلۇغ ئەسلىمە</div>

<div id="content">
			<p class="author">
					<strong>toethogul</strong>
				يوللانغان ۋاقتى 2014-1-27 23:16:32	</p>
			<h3>ئۇلۇغ ئەسلىمە</h3>
		 بۇ يازمىنى ئاخىرىدا   toethogul تەھرىرلىگەن. ۋاقتى  2014-1-27 23:18  <br />
<br />

<br />
ۋەتەن ئۇلۇغ بىر ئەسلىمە<br />
<br />
<br />
يۇنۇس زۇننۇن<br />
<br />
<br />
1<br />
ئىستانبۇل، تۇمانلىق كېچە<br />
فاتىھتا ئوت كەتكەن كوچا، چەمبەرلەر ئايلانمىسى<br />
يىلان تىزمىسى، خوتەننىڭ يىغىسى يۈزلىرىمدە<br />
يېقىمسىز قىش، تاشلانغان ئۇستىخانلىرىم<br />
 قەشقەرسىراپ تۇرغان ياغاچ ئۆيلەر<br />
كۆز نۇرۇمنى يېگەن كۈندۈز<br />
قاراكۈت سۆزىدە<br />
جىگدە چېچىكىدە<br />
ئاي تولغان كېچە<br />
ئىستانبۇلدا...بىر كارۋاتلىق دۇنيا، بەلكىم يالىڭاچلىق<br />
ئىچىڭدىكى ھەممە.<br />
2<br />
مەن سەھەرگە ئاستىم باغرىمنى<br />
تىزدىم بارماقلىرىمنى كۆكسۈڭگە<br />
تۇتتۇم جىسمىمنى بىر گۈل ئورنىدا<br />
پەقەت بىر گۈل<br />
ياكى بىر قەبرە تېشى<br />
سەن مېنى تاشلىغان يەردە،<br />
 مەن تاش تەردىم رەگەتكەم ئۈچۈن<br />
شۇ ساناقسىز سانلارنى ئوۋلىماق ئۈچۈن<br />
ئۈستۈڭگە قونغان،...<br />
جىمجىت تۇپراق، ئوقۇماقتا ئېچىرقىشىنى<br />
تەمبۇر، دۇتتار، غېجەك، راۋاپ...<br />
بۇمۇ مېنىڭ ئاۋازىم؟!<br />
ئاۋازسىزلىق سۈرگىنلىگەن ئارماندا<br />
چۈشۈمدەسەن بىر تامچە قان<br />
ئۇيۇپ قاتقان<br />
يۈرەك ئىچىدە<br />
ھايات بىر قەرز بەزىدە<br />
ۋەدىلەر ئۆلگەندە<br />
ۋەتەن<br />
بىر باھانە<br />
ئۆلگەن جاننى باقماق ئۈچۈن<br />
پەقەت بىر باھانە.<br />
3<br />
ئىستانبۇل مىليون جاننىڭ ۋەتىنى،<br />
قەشقەر ئىستانبۇلنىڭ ۋەتىنى.<br />
4<br />
مەن ھۆلدېرلىننىڭ شېئىرلىرىدىن<br />
ۋەتىنىمنى ئوقۇغىنىمدا<br />
ئاسمان ئوقۇيدۇ كۆزۈمنى<br />
تۇتۇپ ئېلىپ ئاياقلىرىمىدىن<br />
زېمىن ئەسلەيدۇ زەلزەلىسىنى<br />
كېچىدەك قارايغان كۆزلىرىڭدىن<br />
يوقتەك ئېقىپ يۈرگەن سىماڭلىرىڭدىن<br />
ئاققان ھەر تامچىسى بىر ھەسرەت دولقۇنى<br />
بىر تامچە <br />
ۋەتەن ئۈچۈن<br />
ھەر تامچە<br />
زېمىن ئۈچۈن<br />
ھاياتى ئۈچۈن،<br />
چۈشلىرى ئۈچۈن.<br />
4<br />
كۆكۈش تۇمانلار ئوينار سەھەر ئېغىزىدا<br />
چاملىجانىڭ ئاستىدا،...<br />
بىر قاتىل سىماسى بار<br />
ئەينىكىمدە<br />
چېقىلغان يۈزلىرىڭدە...<br />
5<br />
ئەتە<br />
گۈل پۇرامدۇ، پورۇخمۇ<br />
جان بېرەمدۇ، ھاياتمۇ<br />
تىنىقىمدا ئوينار بىر خىيال<br />
بىر جان كەبى<br />
قارتىلار كەبى تىزىلغاندا ئۆلۈمنىڭ تەرتىپى؛<br />
كاشكى بىلسەم ئىدىم<br />
قاچقان كۆز نۇرلىرىڭنى قوغلاپ يېتەلىسەم<br />
يەتسەم ئىدىم سەن قاچقان شۇ چەكسىزلىكلەرگە<br />
خۇددى<br />
بىر ۋەتەن كەبى ھىدى بار<br />
بىر ۋەتەن كەبى جېنى بار<br />
بىر ۋەتەن كەبى...<br />
ئۆلۈم<br />
ۋەتەن بىر ئۇلۇغ ئەسلىمە<br />
ھەر ئەسلىگەندە تىرىلەر جانلار<br />
تىرىلەر ئىستانبۇل<br />
ئاياق ئىزىدىن قەشقەرنىڭ،<br />
كاشكى بىلسەم ئىدىم<br />
قوغلاپ كەتسەم ئېلىپ قاچقان شۇ كۆزنۇرلىرىڭنى<br />
بىر ۋەتەن تاپسام<br />
ئىچىدە ياشىغان بىرسى مەن بولسام<br />
ئىستانبۇل<br />
بىر قەشقەر<br />
كوچىسىدا ئەرۋھلار ئاققان<br />
رەڭلىرىدە تاتارغان جەسەت<br />
مەن سىزغان تام رەسىملىرى<br />
يۈزلىرىمگە...<br />
ئېقىپ ئۆچكەندە ئەسلىمىلەر<br />
ئوت ئالار جەھەننەم.<br />
6<br />
ۋەتەن بىر بوردا نان<br />
قەشقەرنى ئەسلىگەندە جاھان<br />
تاڭنى تىلەپ<br />
گال پىچاقنى تېيەپ تېگى يوق ھاڭغا<br />
قېرىدى بىر نۇر<br />
قېرىغىنى پەقەت شۇ بىر نۇر<br />
ۋەتەن ئىسىملىك قېقىلغان كىرپىك<br />
ۋەتەن رەڭلىك ئۇزۇن كېچە<br />
ۋەتەن تەملىك ئاچچىق قەھۋە<br />
بىر يۇتۇم بولدى<br />
ئانام ئېيتقان ھەقىقەت<br />
ۋەتەن دەردىنى ئېيتقاندا.<br />
<br />
7<br />
ئاسمان لۆمۈلدىدى<br />
ئالىقانلىرىمدا<br />
يىراق قەشقەردىن ئەزان كەلگەندە<br />
بىر بامدات ئۇيقۇدا<br />
جانلار سەرسان يېتىم تۇيغۇدا...<br />
8<br />
ۋەتەن<br />
قىلىچلارغا ئۇنتۇلغان قان<br />
جانلارغا فاتىھە<br />
ھاياتقا قالدى بىر ئۇلۇغ ئەسلىمە.<br />
<br />
<br />
<br />
<br />
<br />
				<p class="author">
					<strong>toethogul</strong>
				يوللانغان ۋاقتى 2014-1-29 14:39:36	</p>
			<h3></h3>
		 بۇ يازمىنى ئاخىرىدا   toethogul تەھرىرلىگەن. ۋاقتى  2014-1-29 14:41  <br />
<br />

<br />

<br />

<br />
جان چاپقۇنلىرى<br />
<br />
يۇنۇس زۇننۇن<br />
<br />
ئاسمانلارنى كېپەن قىلىپ يۆگىدىم سېنى<br />
كۆمدۈم ئاخىرى قەلبىم قېتىغا<br />
بىر چىدىماس ئاھاڭ ئىچىدىن<br />
ياندۇردۇم بىر ئوت، لېۋىدە كۆيدۈم<br />
سەن يوق قىلغان بارخانلىرىڭدا<br />
سۆڭەكلىرىمنى تەردىم بۈگۈن<br />
ئەلگەك بولغان زېمىن قولىدا.<br />
<br />
مەن ئاسماندىن بىر بايراق تىكىپ<br />
قانلىرىڭغا بەردىم بىر سادا<br />
چۈشلىرىڭدىن چىقتى بىر قۇياش<br />
ئېرىمىدى قاتقان تەنلىرىڭ<br />
كىرپىكلىرىمنى نەمدىگەن جېنىڭ<br />
ئۇچۇرما بوپ ئۇچتى ئۇ بۈگۈن<br />
سەن بارالمىغان ئاسمانغا<br />
ئاسمانلارغا.... تىڭشا ئامرىقىم!<br />
چۈشلىرىڭدىن نېسىۋەم بار دەپ بەردىم ۋەدىلەر<br />
تەڭ ئۆلىمىز دېدىم قانچە رەت<br />
بىزنى تاۋۇت قىلىپ ياتقان ئىچىمىزدە<br />
بىر كىرورەننىڭ رەڭلىك ئىزىغا<br />
مىليون جاننىڭ تەقدىرىنى ئاسقان<br />
بىر دەرەخ<br />
ئىچىمىزدە قېرىغان<br />
جەننەتنىڭ ۋاقتى.<br />
<br />
قانلار گۈزەل ياراشقان ئىدى<br />
بىز كۆرگەن چۈشكە<br />
بىر تامچەڭ ئۈچۈن بولدۇم مەدىكار<br />
شەبنەم تۇتقان سەھەرلىرىڭدە<br />
قىپقىزىل بىر شەبنەم بولماق ئۈچۈن<br />
جانلار تىلىدىم بىر تەن ئۈچۈن<br />
مىليون جانلار...<br />
يىتكەن ئارمانلارنى قوغلاپ<br />
تەڭ سۈرۈلدۇقمۇ بىز بۇ تەقدىرنىڭ ئىككى چېكىگە<br />
تەڭ ئوقۇدۇقمۇ بىز بۇ سۈرگۈنلۈكنىڭ داۋامنى<br />
نەزىر بولغان كۈتۈشلىرىمىزگە...<br />
كۈمۈش سۇۋاپ تىللىرىغا ئاسمانلارنىڭ<br />
يۇلتۇزلارنىڭ ھېكايىسى بولدۇق، <br />
تۇپراققا مۇساپىر نۇرلار بۈگۈن<br />
تەكلىماكان يانىدۇ خىرە<br />
قان شىرە<br />
بىر قاباھەتلىك چۈش ئىچىدە<br />
...<br />
بۈگۈن<br />
مەن قىش كېچىسىنىڭ سوغۇق ئاسمىنىدا<br />
يۇلتۇز سانىدىم سەن ئۈچۈن<br />
بىز بىر چاغلار كۈتكەن ئارمانلارنىڭ خاتىرىسىگە...<br />
ئەتە<br />
مەلۇم بىر پەسىلىنىڭ سوغۇق ئاسمىندا<br />
يۇلتۇز بولغان سەن ئۈچۈن<br />
بىر ئاسمان بولىمەن چاقنىشىڭغا<br />
بىر جان بېرىمەن تىلەكلىرىڭگە ياشىشىڭغا...<br />
<br />
2013-01-19<br />
ئەدىرنە،تۈركىيە<br />
				<p class="author">
					<strong>toethogul</strong>
				يوللانغان ۋاقتى 2014-1-29 14:48:39	</p>
			<h3></h3>
		<br />
<br />
جانلار ئىزىدا<br />
<br />
يۇنۇس زۇننۇن<br />
<br />
<br />
ئىزىڭدا يۈردۈم<br />
ئاسمىنىڭغا ئوقۇلدۇم<br />
كۆزلىرىمنى ئويۇپ ئالدى ئىچىڭ<br />
قۇپقۇرۇق بولدۇم؛<br />
جەڭلىرىڭدە ياشىغان بىرىمەن<br />
قان كۆكلىگەن سەھەرلەردە<br />
ئىچىڭدە ئېچىلغان بىرىمەن...<br />
بۇ قورقۇنۇچ بېرەلمەس جاۋاب<br />
يانار تىنىقلىرىم يولۇڭدا ھامان<br />
زۇۋانسىز بىر دۇنيادا ئۇخلىغان تاڭلار،<br />
تاش ئىچىدە يامرىغان سادا<br />
ئەنە شۇلار مېنىڭ سۆزلىرىم ئىدى<br />
ساڭا سۆزلىيەلمەستىن مەھبۇس بولغان<br />
زاماننىڭ تۆشۈكلىرىگە....<br />
قاغىلار ئۇزاپ كەتكەن بىر بوشلۇق<br />
ئىچىدە ئېسىلغىنى مېنىڭ چۈشلىرىم<br />
سېنىڭ يۈزلىرىڭگە!<br />
مەن يۈرەكلىرىمنى پۈكلىدىم ساڭا<br />
بىر ئۆلۈم تىلەپ ئىچىمگە<br />
ئۇنىڭدا سەن بىلگەن ھەممە نەرسە نەزىر بولۇشنى تەقدىر قىلغان ئۆزىگە!<br />
...<br />
جەڭلىرىڭدە ئەي قەدىمىي شەھەر<br />
ئېقىۋاتىمەن <br />
ئۇنتۇپ كېتىلگەن ئەسلىمىلىرىڭدە<br />
چۈش بولۇپ تىرىلىۋاتىمەن<br />
ئىچىمدە.<br />
...<br />
بىر ئەر نېمىگە تەڭ؟؟؟<br />
...<br />
داستانلىرىڭدا رەڭلىنىپ كۈلگەندە قىزىل رەڭ<br />
مەن بويالغان چۈشلىرىمنى ساڭا تەڭلىگىنىمدە<br />
ئاسمانلار قايتىدىن كەلدى قېشىمغا<br />
سالام سىلەرگە ئەي جانلار تەرگەن ئالىي روھلار!<br />
تامچىلارغا ئايلىنالماي<br />
تىلىكىڭلارغا بوش قالدىم بۈگۈن<br />
يىقىلدىم ئەسىرلەر بۇرۇن كۆرۈلگەن چۈشلىرىڭلارغا<br />
يۇلتۇزلارغا ئوقۇلغان قەسەملەر بىلەن<br />
قىسسەلىرىڭلار سوئال بولدى ئىچىمگە<br />
تەقدىرىڭلار ئېقىپ ئۆتتى يېنىمدىن<br />
ئاپئاق بىر ئاسماننى ئېلىپ<br />
بىر ئوچۇم تۇپراق بولغان تېنىمنى يۆگىگىنىمدە<br />
ئارقامدا ئۇزىدى ئىسيانلار<br />
ئالدىمدا تامچىلىۋاتقان تامچىلار<br />
 سۈكۈتىدە پادىشاھلىقىنى قۇرغاندا...<br />
سالام سىلەرگە ئەي مەمنۇن بولغۇچىلار!<br />
قۇم بولۇپ يېرىلغان چۈللۈكۈمگە<br />
بىر دېڭىز كۈتتۈم قىپقىزىل<br />
سىلەر جەننەتنى سۇغارغاندەك تامچىلاردا...<br />
«قەيەردىسەن شاھادەت؟؟؟<br />
تامچە-تامچە يوقلۇقۇڭ<br />
تاشىدۇ بۈگۈن كۆزلىرىمدە»<br />
ئۇندا مۇڭلىنىپ ئېرىيدۇ تېنىم<br />
يوقاتقان چۈشلىرىنىڭ ئورنىنى<br />
...<br />
نومۇسقا نەزىرمۇ بىر ئەر؟؟؟<br />
<br />
ئەي شائىرلار!<br />
مەن مەھمۇدنى ئوقۇدۇم ئۇنىڭ تاش بولۇپ كەتكەن قەسەملىرىدىن،<br />
بابىلنىڭ سېپىللىرىغا يېزىلغان؛<br />
مەن نىزارنى تىڭشىدىم ئۇنىڭ سۇ بولۇپ كەتكەن كەچمىشلىرىدىن<br />
شامنىڭ زېمىنلىرىغا سىڭىپ كەتكەن؛<br />
جەڭگاھ بولغان ئىچىم<br />
سۈكۈت بولۇپ يۇيۇلدى تاۋۇشلىرىمغا<br />
ھاۋاغا ئۇچقان ئاھلىرىم<br />
ئېلىپ كەتتى كىرپىكلىرىمنى<br />
قۇياشنىڭ كۆزىگە تاقىماق ئۈچۈن<br />
بىر زېمىننى ياندۇرماق ئۈچۈن<br />
تەنلەرگە جاندىن خەۋەر بەرمەك ئۈچۈن.<br />
...<br />
ھۇد ھۇد<br />
تىلسىز بولدۇڭ بۈگۈن<br />
مەن تىرىلگەن زىمىندا<br />
جانلىرىمغا جاھىل بولدۇڭ بۈگۈن.<br />
ھۇد ھۇد<br />
قاناتسىز بولدۇڭ بۈگۈن<br />
مەن ئۇچماقچى بولغان ئاسماندا<br />
روھىمغا پەرۋاسىز بولدۇڭ بۈگۈن<br />
تېنىمدەك ئېغىر ياتقان جىملىقىڭدا...<br />
ھۇد ھۇد<br />
قامالدىڭ ساناقسىز تىلسىزلىقىمغا<br />
ئىچىمگە قاققان قاناتلىرىڭ<br />
بېرەلمىدى بىر ئۇچۇش<br />
رەببىم ماڭا ئاچقان زېمىنغا يۈرۈشكە<br />
سەبە مەلىكىسىدەك بىر قىز<br />
ئۇيغۇر بولدى يوق بولدى<br />
سەن كۆك ئاسماندىن غايىپ بولغاندا...<br />
قۇياش دۆلىتى<br />
قارچۇقلىرىمدا بارخان بولۇپ ئۇچقاندا.<br />
<br />
ھۇد ھۇد<br />
ئەسلىمىلىرىمدىن چۇلغۇدۇم سېنى<br />
كەلسەڭ ئىدىڭ بىر ئىز بىلەن<br />
سۇلايمانغا كەتسەڭ ئۇچۇپ<br />
ئېلىپ بىزنىڭ خەۋىرىمىزنى:<br />
قۇم ئاستىدا بىر دۆلەت<br />
ئۆلەر ھالدا سېغىندى سېنى<br />
ئۆچۈپ كەتكەن جانلىرىنىڭ ئىزىدا<br />
ئۈنسىز پىچىرلىدى سېنى!<br />
<br />
27.01.2013<br />
ئىستانبۇل<br />
<br />
<br />
				<p class="author">
					<strong>toethogul</strong>
				يوللانغان ۋاقتى 2014-1-29 14:52:16	</p>
			<h3></h3>
		<br />
<br />
شائىرغا ئۆلۈم<br />
<br />
يۇنۇس زۇننۇن<br />
<br />
<br />
شائىر! <br />
سۆزلىرىڭ قالمىسا يازغۇدەك ئۆزۈڭنى<br />
يېزىلامسەن قانلىرىڭ بىلەن<br />
تامچىپ تۇرغان قۇياش لېۋىدە<br />
شۇ زېمىن يۈزىگە؛<br />
بىر جەڭگاھ ئوت ئالسا ھازىر<br />
ئەسلىمىلىرىڭدە...<br />
ياشىغان كېچىلىرىڭنىڭ چوڭقۇرلۇقىغا تولدۇرۇپ<br />
جان بېرەمسەن ئاتەشلىرىڭگە<br />
ئۆلۈپ كېتىشكە بولغان سەمىمىيلىكىڭدىن<br />
كۈلەمسەن ئىنسانلارنىڭ بەخىت دېگىنىگە شۇنچە<br />
ھازىر<br />
كۆز ياش، پەردىلەر چايقالغان جاننىڭ ئىسىمىسىز ئازابلىرىدا<br />
قانايمەن دېدىڭ يۇلتۇزلارنىڭ قەبرىسىدە<br />
ئىز تۇتۇپ نۇرلارنى<br />
كۆرىمەن دېدىڭ ۋەيران بولغان دىدارىڭنى<br />
ۋاقىتنى قاتۇرۇپ ئىزىدا<br />
سىڭىپ تۇرۇپ سۆزلەر قېتىغا<br />
ئوقۇيمەن دېدىڭ جاننىڭ ئەسلىنى<br />
يىغلايمەن دېدىڭ ھاياتنىڭ ۋەسلىنى<br />
قېنىم بىلەن قېنىم بىلەن قېنىم بىلەن...<br />
شائىر<br />
 بىر تامچە قاننىڭ قىممىتى ئاشكارا بولغاندا<br />
بىلەمسەن قىممىتىڭ ئاشىدۇ ئاسمانلاردا<br />
زېمىنلار ئوقۇيدۇ داستانلىرىڭنى، جەڭگاھلار كېلىدۇ قايتقان ئىزىدىن<br />
شائىر،<br />
ئۆلۈمىڭنى ئوقۇيدۇ بىر تامچە قېنىڭ<br />
روھىڭنى توقۇيدۇ رىۋايەتچى زېمىن<br />
تا ئۆزىنى تۈگەتكۈچە<br />
يادلايدۇ تامچەڭنى يىراق كەلگۈسى،<br />
ئوتىدا يانغان ئارمانلىرىڭ<br />
ياشايدۇ بۇ سوغۇق كېچىلەرنى<br />
بىر قەبرە يۇلتۇزلارغا كۆچكەندە<br />
ئۇيغۇر بولۇپ ئۆچكەندە...<br />
<br />
<br />
05.02.2013<br />
ئەدىرنە، تۈركىيە<br />
<br />
				<p class="author">
					<strong>toethogul</strong>
				يوللانغان ۋاقتى 2014-2-11 12:25:29	</p>
			<h3></h3>
		<br />
<br />
مۇساغا بىر ۋەدە<br />
<br />
<br />
<br />
يۇنۇس زۇننۇن<br />
<br />
<br />
مۇساغا بىر ۋەدە<br />
-ۋەتەن؛<br />
يارىلاپ كەلدى كەچمىشلىرىمنى<br />
لەھەڭ ئىچىدە تۈنىگەن كېچە<br />
ئاسمانغا بىر پارچە<br />
يۇنۇسقا بىر لەھزە<br />
يۇيۇپ كەلدى كۆزلىرىمنى<br />
تېشىپ ئاياغ تۈۋىمدە<br />
تۇرار قەدىمىي دېڭىز<br />
ئويۇپ ئېلىپ سىمايىمنى ئۈستۈمدىن<br />
يىراقلارغا كېتەر قۇياشقا قاراپ<br />
بىر كېپەنلىك ئۈچۈن، بىركېپەنلىك پەقەت بىر ماڭا؛<br />
<br />
مەن ياشاۋاتقان بىرىمەن<br />
سوئاللىرىم بىخ تۇتتى ئەمدى<br />
تۇتاش كەتكەن ئاسمانلار ئارا<br />
تەنلەر تۇپراققا، ياش ۋە قان يامغۇرغا، جانلار بوشلىقىغا ئۆزئارا تەڭشەلگەندە<br />
«ياشاۋاتقان بىرىمەن شۇ ھەق ۋەدىگە!»<br />
شۇنداق دەپ ۋارقىرىدىم بۈگۈن<br />
زۇۋانسىز قالغان بارچە بۇ مەخلۇقلارغا.<br />
<br />
بىر سادا ئويناپ كەلدى يىراقتىن دولقۇن ياساپ<br />
شۇ بىرلا ناخشىسىنى توۋلاپ<br />
-ئۆلۈم!<br />
بۇنىڭدىن باشقا قايتقان سادا يوق بۇ يولدا<br />
كۈلۈپ كېتىمەن شۇنچە<br />
قورقۇنچنىڭ كەينىدىن قىپيالىڭاچ بولۇپ كەتكەنلەرگە؛<br />
ئىنسانىيلىقىڭلار بىر رىۋايەت ئەمدى،<br />
قېرىنداشلىقىڭلار بىر لەقەم<br />
بۇ تۇپراققا ھارام سىلەر<br />
بۇ دۇنياغا،<br />
بۇ كائىنات ۋە ئالەملەرگە ھارامسىلەر<br />
لەنەتلەنگەن ئەزەلىيگە شۇ ئەسلى سىلەر!!!<br />
...<br />
<br />
<br />
10.02.2014<br />
				<p class="author">
					<strong>toethogul</strong>
				يوللانغان ۋاقتى 2014-2-11 12:30:01	</p>
			<h3></h3>
		<br />
<br />
بۇ چاغ<br />
<br />
<br />
يۇنۇس زۇننۇن<br />
<br />
<br />
بۇ چاغ بەلكىم موسانىڭ ھاسىسىدەك بىر چاغ<br />
-بىر سېھىر چېغى؟!<br />
مەن كۆزلىرىمگە ئىگە بولالمىغان<br />
پەقەت بىلگىنىم:<br />
بىر قەلىبنىڭلا چېغى.<br />
<br />
بەلكىم ئۇزەيرنىڭ ھەيرانلىق چېغى<br />
ئۆزگە بىر مەزگىل خامۇشلۇق چېغى،<br />
بىر مەزلۇمنىڭ تاۋۇشى يېرىپ ئاچقان<br />
ئاسمان ئىچىدە ئاسمانلارنى<br />
پارچە پارچە ئېسىپ ئىچىگە<br />
جان يادلاۋاتقان چېغى...<br />
<br />
بىر كىرورەن، تونۇمايدۇ ھىچكىم سېنى<br />
مونالىزانىڭ ئەپسۇنىدا<br />
دېڭىز يامرايدۇ ھەر يەرگە<br />
قۇم ئوينايدۇ ئۈستۈڭدە<br />
ئىسمىڭ خار، ئىپپىتىڭ شەھۋەت بازىرىغىچە كۆندۈرۈلگەن زەنجىرلەردە<br />
ئىچىمگە ئاران بىر تامچە يۇقى چېغى...<br />
<br />
نى ئارزۇلارنى پەپىلەپ بالىلىقىمنى ئۇزاتتىڭ<br />
كېيىن<br />
جانلىرىم نەچچە ئوينىدى تىرناقلىرىمنىڭ ئۇچلىرىغىچە<br />
شۇندا بىلدىم ئارىمىزدا ئاسمان زېمىن ھىجرانى<br />
ئەزەلىي بىر ئايرىلىش چېغى<br />
بىر ۋەدىگە قان بولۇش چېغى...<br />
<br />
قاپقارا يامغۇر بولۇپ ئۇزاتتىم سېنى<br />
بىر ئۇلۇغ ئەسلىمىنىڭ نامىدا<br />
چۈشلىرىمنىڭ دېرىزىلىرىگە يامىشىپ تۇرۇپ<br />
تېخى بىر بوۋاق كەبى ئىسمىڭنى تامشىپ تۇرۇپ<br />
كەلگۈسۈمگە جانلاندۇرماقچى ئىدىم سېنى...!<br />
<br />
بۇ پىراقتا<br />
ھەر پىكىر بىر ۋەدە چېغى،<br />
يۈكۈنۈپ چىن ئىنسانىيلىق ئۈستىگە<br />
دۇئاغا بىدارلىق چېغى...<br />
قىساس پەرز بولۇپ كەتكەن شۇنچە،<br />
بىر جانغا مىڭ جاننىڭ ۋاجىپ چېغى...<br />
<br />
<br />
10.02.2014<br />
<br />
				<p class="author">
					<strong>toethogul</strong>
				يوللانغان ۋاقتى 2014-3-25 01:32:57	</p>
			<h3></h3>
		<br />
گۈل تامچە<br />
<br />
<br />
يۇنۇس زۇننۇن<br />
<br />
<br />
سىزىق-سىزىق ئاسمانلار<br />
قارچۇقلىرىم ئاستىغا يېيىلىپ كەچ كىرىدۇ؛<br />
يۇلتۇز يېنىك كەشتىسى بىلەن<br />
يېتىملارنىڭ جېنىنى يامايدۇ؛<br />
سەبىر يىڭنىسى بىلەن تەقدىرىنى ئۇچلاپ<br />
بىر ئۇيغۇر جان دەپ يىغلايدۇ<br />
گۈل چېكىپ ئاسمانلارغا<br />
بىر كەڭلىككە تامچە-تامچە تارايدۇ.<br />
<br />
بىر گۈل تامچىپ بوينىدىن<br />
 كۈل ئاسماننى چوغلاپ<br />
ھاياتتىن ھاياتقا تاقلايدۇ،<br />
يېشىل قۇشنىڭ قارنىدا<br />
جەننەت يىلىم يۇمشايدۇ،<br />
ئانام يېشى بىلەن ياشايدۇ<br />
سېنى ئۇزاتقان يولدا مېنىڭ يولۇمغا قارايدۇ...<br />
<br />
گۈل تامچە<br />
بىر يىلنى ئوشىتىپ، ئەتراپىمنى ئايلىنىپ<br />
چېچەك-چېچەك پۇرايدۇ<br />
ئانام خەۋەرسىز، چۈشلىرىگە سىنچىلايدۇ:<br />
جەننەت بېغىغا بىر يىللىق قۇش<br />
شۇنچە يېقىملىق سايرايدۇ،<br />
مەڭگۈلۈك بىر ۋەتەننىڭ پۇقراسى بولمىش بۇشرانى<br />
جان ئانىغا ئېيتارغا مىڭ جان ئىستەيدۇ؛<br />
<br />
جان ئانامغا بىر ۋەتەن<br />
شۇ گۈلدىن تامچىپ ئۈنگەن<br />
جەننەت باغچىلىرىدا بىر ماكان<br />
نامسىز بۈگۈنلەر سوقۇلۇپ<br />
ئىچىگە جانلار چىللايدۇ،<br />
بىر بامدات خۇددى مەھشەرى زۇلمەت<br />
سۈبھى تامچىپ يالغۇز ئانامنى يىغلايدۇ...<br />
نومۇس شۇنچە كۈچەپ ۋۇجۇدۇمدا<br />
چاناقلىرىمغا سۈزىلىدۇ،<br />
ھۈركۈپ قاچقان ھاياتىم<br />
بىر شاھادەت ئىزنىكىدە<br />
ئۆلۈم ئۇستىخان، بوشلۇقۇمنى غاجايدۇ؛<br />
گۈل تامچە<br />
تىنىقلىرىمغا بىر ئوچۇم يەردىن<br />
ۋەدىلىرىمىزگە شاخلايدۇ<br />
ئۇزاپ كەتكەن بىر ئۆتمۈش<br />
قۇياشقا مىنىپ نۇرلارنى قوغلاپ<br />
ھەق شانىغا تۆكۈپ تامچە-تامچە<br />
گۈل تامچىلەر ھۆرلۈك ئۈنلەيدۇ...<br />
يالاڭ ئاياغلىق ئاسمانلار<br />
بۈگۈن<br />
شامدا،خوراساندا، قەشقەردە <br />
بىر ۋەتەننى يىغلايدۇ...<br />
جان ئانام يەنە يېشى بىلەن ياشايدۇ...<br />
<br />
گۈل تامچە<br />
چۈشلىرىمدە ياتقۇنچە<br />
بىر ۋەتەن بىخلىدى ئىچىمدە،<br />
مەن بويلىدىم بىر يىلنى<br />
نومۇس ئەگدى بېلىمنى...<br />
<br />
ھىلال ئاينىڭ بېشىدا<br />
جان ئانامنىڭ يېشىدا<br />
تىلەپ قالدىم نومۇسلۇق كۈندىن بۈگۈندە<br />
شۇ ۋەتەندىن شاخلىنىپ<br />
گۈل تامچىدىن بىر تامچە<br />
ئېقىپ كەتسىكەن جېنىمنى.<br />
<br />
<br />
				<p class="author">
					<strong>toethogul</strong>
				يوللانغان ۋاقتى 2014-3-25 15:50:39	</p>
			<h3></h3>
		<br />
جىن تاش<br />
<br />
<br />
يۇنۇس زۇننۇن<br />
<br />
<br />
كۈنلەرگە سۇنۇپ كەتتى<br />
جىن تاش،<br />
بىر كۆزى ياش.<br />
<br />
مونچاق ئاسمان يېرىم دەسسەپ ئۈستۈمنى<br />
كېپەنلىدى يېنىمنى،<br />
سوغۇق شامال يېرىپ بىر غوزا <br />
ئۇچۇپ كەتتى كېپىنەك بىر سۇمرۇغنى يېتىلەپ،<br />
ئاسمان كەبى ئېگىزلەپ،<br />
شېئىر تامچە-تامچە،<br />
ئازغۇن بۇغدايغا رەڭ دەملەپ<br />
ئوچۇق قالغان كېچىدىن<br />
ئاستا يۇمۇپ ئىچىنى<br />
يىپچە تىنىققا ئېسىلىپ، شېئىر قويۇپ ئىسمىنى، تامچىپ كەتتى ھەممىنى...<br />
<br />
جىن تاش،<br />
بارماقلارغا سەكرات كۈن<br />
سۇنۇپ كەتتى ھەممىگە<br />
يىغىپ كەلسەم ھەر پارچە<br />
بولماس ئىدى بىر تامچە؛<br />
شېئىر شۇنداق تىلەمچى<br />
جان تىلەيدۇ بەزىدە...<br />
<br />
قاشا-قاشا ئويلار ئىچىدە<br />
كۈلۈپ كەتسە شۇ تامچە<br />
ئۆلۈم كەبى ئاجىز بولۇپ<br />
ئاقار ئىدىم شەپەڭدە<br />
قۇياش تۇتۇپ چېكەڭگە<br />
جىن تاش بولۇپ ساقاردىم<br />
چىڭقى چۈشتىكى ۋەدەڭگە...<br />
<br />
				<p class="author">
					<strong>toethogul</strong>
				يوللانغان ۋاقتى 2014-5-25 22:45:54	</p>
			<h3></h3>
		 بۇ يازمىنى ئاخىرىدا   toethogul تەھرىرلىگەن. ۋاقتى  2014-5-25 23:00  <br />
<br />

<br />

<br />

<br />
قۇياشتىن كېيىن<br />
<br />
يۇنۇس زۇننۇن<br />
<br />
كۈن رەڭگىدە ياردىم بېشىمنى،<br />
ئۇچتى خىياللار<br />
بىر روھ كەبى<br />
قاناتلىرى قان<br />
بىر تامچە ئاسمان<br />
ئېقىپ ئوينار قارچۇقلىرىمنى<br />
ئۇزاق ۋەتەندە<br />
سېغىنىشلار كۆيۈپ ئۆچكەندە...<br />
<br />
2014-04-11<br />
<br />
<br />
<br />
<br />
شەنبىلىك قەبرە تېشى<br />
<br />
<br />
يۇرتۇم مەڭزىڭدە قان<br />
بىر سەبىينىڭ تېنىدىن تامچىغان<br />
كۆزلىرىمدە...<br />
ئەقلىم كەڭ كەتكەن بىر مازارلىق<br />
قەلبىمگە ھەممىسى ئايان...<br />
<br />
زۇلۇمدىن يېرىلدى مونچاق ئاسمان<br />
ئىچىدە ئىدى شۇ سەبىرنىڭ تاشلىرى،<br />
قوغۇشۇن-قوغۇشۇن تىزىلدى،<br />
جانلىرىم بۈگۈن...<br />
بىچارە دەڭلار مېنى،<br />
ئۆز جەسىتىگە ئىگە بولالمىغان<br />
بىچارە دەڭلار مېنى،<br />
ئۆز تەختىگە ئۆزى گۆر بولغان...<br />
<br />
13.04.2014<br />
<br />
<br />
<br />
<br />
<br />
يوقلۇقۇڭغا<br />
<br />
<br />
كۈل بولۇپ چوغدىن ئۈمۈتلەنمەك نېمە؟<br />
خازان بولۇپ گۈلدىن ئۈمۈتلەنمەك نېمە؟<br />
تۇپراققا بېرىپ بۇ تەننى،<br />
ئاسمانلارنى قۇچاقلاپ ھەر يامغۇر پەسلى<br />
ھەمىشە كۆرۈنمەس تامچىلەرگە سۇقۇنۇپ<br />
چاناقلىرىڭدا ماكان تۇتماق نېمە....؟<br />
-<br />
شېئىر پۈتتۈم بىر قانچە قۇر يوقلۇقۇڭغا<br />
كىم پۈتەر سەرسان بولغان بۇ ھاياتنى؟!<br />
<br />
29.04.2014<br />
<br />
<br />
بارلىقى ھەققىم ئارا<br />
<br />
<br />
ئىچىمدە ياتقان كەڭ بىر مازارلىق<br />
تاشلىرىغا ئاسمان ئويۇلغان<br />
جانلىرى جانىم ئارا...<br />
<br />
ئىچىمدە بىر ۋەتەن<br />
چىگرالىرى ئۇنتۇلغان<br />
تاجلىرى گۆرۈم ئارا...<br />
<br />
ئىچىمدە بىر يۇلتۇز<br />
جىمجىت تۈتەۋاتقان<br />
بىر ئاسمان تۈزەۋاتقان چېھرىگە<br />
بارلىقى ھەققىم ئارا...<br />
<br />
29.04.2014<br />
<br />
<br />
<br />
<br />
تاغ يېشىدا ياشىسام...<br />
<br />
تىلىدىم رەببىمدىن قىساسىم ئۈچۈن<br />
تاغ يېشىدا ياشىسام...<br />
<br />
ئوچۇق كەتكەن كۆزلىرىگە بوۋامنىڭ<br />
سىغماس بەلكى يەتتە قات ئاسمان،<br />
سېغىنىش، پۇشايمان ھەمىشە نەم تەۋبە،<br />
ئۆچكەن نۇرلاردا قالدى نى ئارمان...<br />
<br />
كۆزلىرىمگە ئويۇپ كېچە قارىسىنى<br />
ماتەم تۇتاي ھاياتىمغا-<br />
تۇغۇلۇشتا ئۆلۈپ كەتكەن<br />
ئۇيغۇر تۈتەپ توزۇپ كەتكەن...<br />
<br />
يۇلتۇزلارغا ئۇزاپ كەتتىڭ بىر بوۋام<br />
قالدى ھىجرانىدا بىر پىلە<br />
غوزىكىدە مىڭ ھىلە<br />
ئاسمان كۈتكەن ھۇما قۇش<br />
يىللار ئارا قان خىرە...<br />
<br />
15.05.2014<br />
<br />
<br />
				<p class="author">
					<strong>windows100</strong>
				يوللانغان ۋاقتى 2014-5-25 23:04:43	</p>
			<h3></h3>
		 بۇ يازمىنى ئاخىرىدا   windows100 تەھرىرلىگەن. ۋاقتى  2014-5-25 23:07  <br />
<br />
ئەڭ ئاخىرقى شئىرنىڭ  ئاخىرىدىن سانىغاندىكى ئىككىنچى مىسراسىنى نىمىشقا ئۆزگەرتىۋېتىسىز؟				<p class="author">
					<strong>toethogul</strong>
				يوللانغان ۋاقتى 2014-5-25 23:22:10	</p>
			<h3></h3>
		windows100 يوللىغان ۋاقتى  2014-5-25 23:04 static/image/common/back.gif<br />
ئەڭ ئاخىرقى شئىرنىڭ  ئاخىرىدىن سانىغاندىكى ئىككىنچى م ...<br />
<br />
شېئىرنى قايتا ئوقۇش جەريانىدا ئاشۇنداق ئۆزگەرتىشنى لايىق تاپقانلىقىم ئۈچۈن ئۆزگەرتىۋەتتىم.				<p class="author">
					<strong>windows100</strong>
				يوللانغان ۋاقتى 2014-5-26 00:01:14	</p>
			<h3></h3>
		 بۇ يازمىنى ئاخىرىدا   windows100 تەھرىرلىگەن. ۋاقتى  2014-5-26 00:20  <br />
<br />
toethogul يوللىغان ۋاقتى  2014-5-25 23:22 static/image/common/back.gif<br />
شېئىرنى قايتا ئوقۇش جەريانىدا ئاشۇنداق ئۆزگەرتىشنى ل ...<br />
<br />
ماڭا يەنىلا ئۆزگەرتىلمەستكى مىسرا يېقىشلىق تۇيۇلغان.ئۆزگەرتىلمەستىن بۇرۇن نىمىتى؟ بەش مىنۇت بۇرۇن كۆرگەن نەرسىنى ھەرقانچە ئويلىساممۇ يادىمغا ئالالمىدىم.ماڭا  شۇ مىسرا يارىغانتى.			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish56931.html" target="_blank"><strong>ئۇلۇغ ئەسلىمە</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
