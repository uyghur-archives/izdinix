<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>ھەسرەتلىك تىۋىشلار ئاڭلىنار بەزەن(شېئىر)</title>
<link href="./izdinish59796.html" rel="canonical" />
<meta name="keywords" content="ھەسرەتلىك تىۋىشلار ئاڭلىنار بەزەن(شېئىر) ئىزدىنىش تور بېكىتى" />
<meta name="description" content="ھەسرەتلىك تىۋىشلار ئاڭلىنار بەزەن(شېئىر) ئىزدىنىش تور بېكىتى ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-105.html">شېئىرىيەت گۈلزارى</a> › ھەسرەتلىك تىۋىشلار ئاڭلىنار بەزەن(شېئىر)</div>

<div id="content">
			<p class="author">
					<strong>jeSat</strong>
				يوللانغان ۋاقتى 2014-9-7 19:59:25	</p>
			<h3>ھەسرەتلىك تىۋىشلار ئاڭلىنار بەزەن(شېئىر)</h3>
		سەبىي<br />
<br />
<br />
لەپىلدەيدۇ ياغلىقىڭ سېنىڭ،<br />
مېنىڭ بۇ ئەرلىك چۇقانىم كەبى.<br />
مەن ھازىر مەۋجۇتمەن مۇھەببەت ئۈچۈن!<br />
بىراق سەن يەنىلا شۇنچىلىك سەبىي!<br />
<br />
بۇ يەردە ھەر كۈنى مۇدھىش قاراڭغۇلۇق بولىدۇ،<br />
بىر تام ۋە سائەت ئىستىرىلكىسىنىڭ غېرىبلىقىغا ئوخشاش.<br />
بۇ يەردە ھەر كۈنى بىر ئادەم ئۆلىدۇ،<br />
نەقەدەر لەززەتلىك سېنىڭسىز ياشاش!<br />
<br />
ئۇچۇق-ئاشكارا خەتلەرنى يازىمەن ساڭا،<br />
ئاھاڭسىز بىر ناخشىنى غىڭشىماق بۇلۇپ.<br />
ئاندىن رەسۋا بىر ئايالنىڭ تەبەسسۇمىدەك،<br />
يىغلايمەن جېنىمنى باغرىمدىن يۇلۇپ.<br />
<br />
<br />
<br />
ھەسرەتلىك تىۋىشلار ئاڭلىنار بەزەن<br />
<br />
بۇ يەردە ھېچقانداق گۈزەللىك يوقتۇر،<br />
ئەڭ ئۇلۇغ جالاپلارنىڭ قارىشىدا مەن!<br />
ئىچىمدە بىر نەرسە چۇقان سالىدۇ،<br />
سەن بەرىبىر ئەمەسسەن ۋەتەن!<br />
<br />
يامغۇردە نەمدەلگەن يىپەك چاچلىرىڭ،<br />
مەن بىر سەۋدا  كوچىدا ياتقان.<br />
بۇ شەھەردە ھېچكىم مەندەك كىيىمنى سېلىپ چوڭ كوچىغا سىيمەيدۇ،<br />
كۆزلىرىڭ-ئوت، كۆزلىرىڭ-ئوق! باغرىمغا پاتقان!!!!!!!<br />
<br />
 ھەسرەتلىك تىۋىشلار ئاڭلىنار بەزەن<br />
ئۆلگەننىڭ كەينىدىن قارغىش بەك يامان.<br />
تولغىنار مۇزىكا چاقىرىپ سېنى،<br />
مەن ئۆلۈپ كەتمەكچى دوسىتلار شادىمان!<br />
				<p class="author">
					<strong>jeSat</strong>
				يوللانغان ۋاقتى 2014-9-8 08:51:27	</p>
			<h3></h3>
		نەپرەت<br />
<br />
كىملىكىڭنى بىلمەيمەن تېخى،<br />
سەن پەرىشتە ياكى ئالۋاستى.<br />
چۇقۇم سېنى ئۆلتۈرۋېتىمەن!<br />
<< يىرتقۇچلارچە سۆيىمەن سېنى!>><br />
<br />
يۈرىگىمدە مىڭ ئوكيان ئازاپ،<br />
ئازاپ، كۈلكە ھەممە مۇھاببەت.<br />
ياشاش ئۈچۈن ياشاش كېرەكقۇ،<br />
كۆز_ ياشلارغا چۆمۈلۈپ دەششەت!!<br />
<br />
سەن مېنىڭكى گۈزەل ئەخمىقىم،<br />
<< چېچى ئۇزۇن ئەقلى بەك قىسقا >><br />
سەن رەھىمسىز، گۈزەل سەت ئوماق،<br />
گۇناھىڭ بار ئازاپلىرىمدا !<br />
				<p class="author">
					<strong>jeSat</strong>
				يوللانغان ۋاقتى 2014-9-8 08:53:02	</p>
			<h3></h3>
		ھاياتنىڭ قىززىقى شۇدۇر ئېھتىمال!<br />
<br />
سەن ماڭا شېئىردەك سۆيۈملۈك ئەمەس،<br />
كۆزلىرىڭ قەلبىمنى قىلار پەرىشان.<br />
چۈش بۇلۇپ توزۇيمەن چۈشنىڭ ئىچىگە،<br />
نازلىنىپ تۇرىسەن جالاپلارسىمان!!!<br />
<br />
بەخىتتىن سۆز ئېچىش قىيىن، بەك قىيىن،<br />
<< ئازاپلىق كۈيۈڭگە چالما پىرچەڭگى !>><br />
ھاياتمۇ تاشلىنىپ باقسۇن بىر قېتىم،<br />
شارقىراپ تۆكۈلسۇن غۇنچىنىڭ قېنى !<br />
<br />
ياۋايى بىناغا ساقىيمەن جىمجىت،<br />
مۇز تاغلار شەھەرنى قىلماقتا قامال.<br />
پاي چېكى، ماشىنا ، تاقىر باش ئايال،<br />
ھاياتنىڭ قىززىقى شۇدۇر ئېھتىمال!<br />
				<p class="author">
					<strong>jeSat</strong>
				يوللانغان ۋاقتى 2014-9-8 08:53:44	</p>
			<h3></h3>
		<br />
كىرلىشىش<br />
<br />
تىمساھنىڭ چىشىدا كۆكلەيدۇ ۋاقىت،<br />
ھېسلىرىم شەھەرنى قىلار مالىمان.<br />
شاختىكى غازاڭدەك قۇرۇپ، تۆكۈلۈپ،<br />
جېنىمغا ئېسىلىپ تۇرىمەن ئاران.<br />
<br />
ئەسەبىي بىر خىيال ئۆرتەر دىلىمنى،<br />
قان بۇلۇپ تامچىلاپ گۈزەل چۈشۈمگە.<br />
يالغۇرلۇق ، غېرىپلىق ئەزمەكتە مېنى،<br />
مىڭ چايان ئۆمىلەپ يۈرەر تېنىمدە!<br />
<br />
سەھەرنىڭ جىملىقى كۆيەر ئىچىمدە،<br />
قارايمەن يوللارغا ھارغىن نەپەستە.<br />
كىرلىشىپ كەتمەكتە قەلبىمدە ھايات،<br />
بىر گۈزەل لىرىكا ئۇقۇپ ھەۋەستە!<br />
				<p class="author">
					<strong>jeSat</strong>
				يوللانغان ۋاقتى 2014-9-8 08:54:24	</p>
			<h3></h3>
		پۇرايدۇ ئەتراپقا ئۆلۈمنىڭ ھىدى،<br />
گۇگۇمنىڭ قەدىمى يېقىنلاپ ئاستا.<br />
ھەممىنى ئۇنتۇشۇم كېرەكتۇ بەلكىم،<br />
<< باغرى قان شەھەرنىڭ نالىسى ئارا >><br />
<br />
ئوت بۇلۇپ كۆيمەكتە ئازاپ گۈللىرى،<br />
ئېھ، مېنىڭ بىچارە سۆيگۈ خەتلىرىم!<br />
مەن نېچۈن سەن ئۈچۈن بۇنچە پەرىشان ؟<br />
زەھەردەك ئازاپتا مۇزلايدۇ تېنىم.<br />
<br />
بۇقۇلداپ يىغلايمەن قۇشلار ئۈنىدە،<br />
بىر يۇچۇن ئازاپتىن ئۆرتىنەر دىلىم.<br />
ئاۋغۇسىتنىڭ ئايلىرى تىنجىق ۋە ئىسسىق ،<br />
باھاردەك يېقىنلاپ كەلگىنە جېنىم!!!<br />
				<p class="author">
					<strong>jeSat</strong>
				يوللانغان ۋاقتى 2014-9-8 08:55:46	</p>
			<h3></h3>
		ئالۋاىستى<br />
<br />
گۈل بۇلۇپ كۆرىنەر سېسىق مەيخانا،<br />
بىر قەدەھ شاراپتا كۆيمەكتە دۇنيا.<br />
يۈرىگىم ۋەيرانە تاشلاندۇق شەھەر،<br />
ھەممىدىن ئايرىلىپ قالغاندەك گويا.<br />
<br />
قارايمەن نەپرەتتە ھەممىگە مەيۈس،<br />
ئىزىلىپ كەتمەكتە قەلبىمدە ھايات.<br />
سەن قالتىس ھىلىگەر ئوماق ئالۋاستى!<br />
ئوت كەتكەن كۆزۈمدە مەڭگۈلۈك مامات!!<br />
<br />
تاشلىدىڭ، تاشلىدىم ، تاشلاندۇق ئاخىر،<br />
ھاياتتا قالغىنى ئۆكۈنۈش نەپرەت.<br />
يىراقلاپ بارماقتا چەكسىز رېئاللىق،<br />
ھەممىسى يوق بولدى ئاجايىپلا سەت!!!!<br />
				<p class="author">
					<strong>jeSat</strong>
				يوللانغان ۋاقتى 2014-9-8 08:57:26	</p>
			<h3></h3>
		يەنىلا كۆڭۈللۈك ئازاپتا ياشاش<br />
<br />
يۇلتۇزلار پەرىشان جىمىرلار كۆكتە،<br />
پۇچۇق ئاي كۆڭلۈمگە سالار ۋەھىمە.<br />
ياداڭغۇ سايەمگە قارايمەن پات_پات،<br />
بەخىتسىز ئۆزۈمگە ئوقۇپ قەسىدە.<br />
<br />
ھەممىنى ئۇنتۇشقا تىرىشماقتىمەن،<br />
سىتولبا چېرىغى يانماقتا خىرە.<br />
كوچىلار ئادەمسىز قۇپقۇرۇق چۈشتەك،<br />
ئەسەبىي شاماللار قىلىشار بەزمە.<br />
<br />
ئېھ، بۇ دەم ئىككىمىز بەكمۇ ناتۇنۇش،<br />
<< بەخىتتىن پالىنىپ يۈرمەكتە يۈرەك >><br />
سەن مېنى يوقاتتىڭ ، ئاندىن مەن سېنى،<br />
ھەممىسى يوق بولدى تۈگىدى دېمەك!!<br />
				<p class="author">
					<strong>begir</strong>
				يوللانغان ۋاقتى 2014-9-8 08:58:07	</p>
			<h3></h3>
		22 - نومۇرلۇق جەسەت 				<p class="author">
					<strong>jeSat</strong>
				يوللانغان ۋاقتى 2014-9-8 08:58:44	</p>
			<h3></h3>
		تەن شوراش<br />
<br />
بوزلىغان تاملارنىڭ كۆكۈچ تېنىدە،<br />
مۇز بۇلۇپ قاتماقتا ئازاپ دەرىخى.<br />
مەن سېنى تۇنجى رەت كۆرگەن چېغىمدا،<br />
يامغۇرغا سىڭىشىپ تۇرمىغان تېخى،<br />
<br />
پاناھسىز تۈنلىرىم كۆيگەندە تىم_تىم،<br />
چۇۋۇلغان چېچىڭنى سېغىندىم جېنىم!<br />
يىرتىلغان بەخىتنىڭ رۇجەكلىرىدىن،<br />
مەن سېنى بىر ئۆمۈر سۆيمەكچى ئىدىم.<br />
<br />
سەن مەندىن يىراقلاپ كەتمە، ئۆتۈنەي،<br />
<< تىنىڭنى لەززەتتە شوراي ئامرىقىم !>><br />
باغرىمغا شىددەتتە ئېتىلغىن ئوقتەك،<br />
مەڭگۈلۈك بەخىتكە چۆمسۈن ئۆلۈمۈم!!<br />
				<p class="author">
					<strong>jeSat</strong>
				يوللانغان ۋاقتى 2014-9-8 09:00:36	</p>
			<h3></h3>
		دۈشەنبە<br />
<br />
<br />
تەسۋىرلەپ بېقىشىم كېرەكتۇ بەلكىم،<br />
تاماكا ئىسىغا تولغان ھۇجرامنى.<br />
چېچىڭدەك بەك ئوزۇن،تۈندەك قاپقارا،<br />
يىڭى بىر سەھەردىن سۆيىمەن سېنى!<br />
<br />
ئورنۇمدىن تۇرمىدىم ياشىغۇم كەلمەي،<br />
مىڭ چايان ئۆمىلەپ يۈرەر تىنىمدە.<br />
چېقىلغان ئەينەككە قارايمەن جىمجىت،<br />
بىر گۈزەل ۋەيرانلىكۆيەر ئىچىمدە!<br />
				<p class="author">
					<strong>jeSat</strong>
				يوللانغان ۋاقتى 2014-9-8 09:01:01	</p>
			<h3></h3>
		شېئىر پۇراپ قاپتۇ چارشانبە،<br />
ئۈستىلىمدە غەمكىن سىمايىم.<br />
ساراڭ بۇلۇپ قالدىم ئەي، ساراڭ،<br />
سېنى ئويلاپ يۈرۈپ ھەر دائىم.<br />
<br />
سېغىنىشنىڭ ئوتلۇق تىۋىشى،<br />
تاۋلىنىدۇ ياپراقلار ئارا.<br />
‹‹ يىلاندەك چىرماشقىن جېنىمغا مەيلى››<br />
مەيلى ئۆلۈپ قالاي باغرىڭدا.<br />
<br />
سېنى كۆرگەن چۈشلىرىم تاتلىق،<br />
سەنسىز دۇنيا بىكېرەك ماڭا.<br />
سەن ئۈچۈنلا ياشايمەن جېنىم،<br />
سەن ئۈچۈنلا تۇغۇلدۇم گويا.<br />
				<p class="author">
					<strong>jeSat</strong>
				يوللانغان ۋاقتى 2014-9-8 09:01:59	</p>
			<h3></h3>
		يەنىلا گۈزەلدۇر ئاداققى كۈتۈش،<br />
ۋىسالسىز سۆيگۈگە تەلمۈرۈپ ئۇزاق.<br />
دۇشەنبە مەن ئۈچۈن سۆيۈملۈك بىر كۈن،<br />
بىر گۈزەل ئازاپتا چايقىلار ياتاق.<br />
<br />
شەكىلسىز كېچىنىڭ شەكلى بار چۇقۇم،<br />
سەنمۇ ھەم ئەسلىدە گۈزەل يوقلۇقۇم.<br />
ياشاشقا ھېچقانداق باھانەم يوقتۇر،<br />
مۇھاببەت ئەزەلدىن بىمەنە ئۇقۇم!<br />
<br />
مىۋىسىز باغلارنىڭ مېھمىنى بۇلۇپ،<br />
ئازاپ رەڭ كوچىغا تاشلىدىم قەدەم.<br />
كىم سېنى باھارنىڭ ئەلچىسى دېدى؟!<br />
بۇقۇلداپ يىغلىغان مەن ئەمەس قەلەم!<br />
				<p class="author">
					<strong>jeSat</strong>
				يوللانغان ۋاقتى 2014-9-8 09:02:54	</p>
			<h3></h3>
		كۆز_يېشىم يامغۇرغا سىڭىشتى ئۇلۇغ،<br />
قەدەملەر ئەركىدە يانجىلار ۋاقىت.<br />
<br />
بىر كۈنى سەھەردىن باشلاندى يىغا،<br />
قۇشلارنىڭ ئۇۋىسى چۇۋۇلدى بىردىن.<br />
تىمساھنىڭ چىشىنى بىلەپ ئولتۇرۇپ،<br />
مەن سېنى قايتىدىن سۆيمەكچى ئىدىم.<br />
<br />
يوقۇلۇش بەخىتتىن بەرمەيدۇ دېرەك،<br />
بىر گۈزەل چەكسىزلىك سۆيمەكتە مېنى.<br />
نەقەدەر ئازاپ_ ھە، راھەتتە ئۆلۈش،<br />
نەقەدەر ئازاپ_ ھە، جىمجىت تۆكۈلۈش.<br />
<br />
<br />
<br />
كۆزۇمنىڭ ئېقىنى چۇقۇلاپ يىدىم،<br />
سەن مېنىڭ كۇمپەيكۇم بولغان خەتلىرىم.<br />
مەن شۇنداق نۇمۇسسىز، تەلۋە، ئەسەبىي،<br />
رەنجىشىڭ ھەقلىقتۇر بەلكىم گۈزىلىم<br />
				<p class="author">
					<strong>jeSat</strong>
				يوللانغان ۋاقتى 2014-9-8 09:04:29	</p>
			<h3></h3>
		توزۇماقتا ئەتىگۈل ھىدى،<br />
ئەجەپ گۈزەل ‹‹ ئازاپ›› دېگەن خەت.<br />
لوگىكىسىز ئوماق كېچە بۇ،<br />
يىغلىماقتا بەشىنجى قەۋەت.<br />
<br />
چاچلىرىڭدەك مەينەت، پاسكىنا،<br />
شەھەردىكى كاتتا رىستوران.<br />
كۆزلىرىڭدەك تېنىق ھەم چوڭقۇر،<br />
يىڭى يىلدا كۆكلىگەن ھىجران.<br />
<br />
قار ياغماقتا جىمجىت، پەرىشان،<br />
ئالۋاستىغا ئايلىناي ئاستا.<br />
‹‹كەچۈر، مېنى قەدىردان ئەسكى››<br />
سۆيۈپ قالدىم سېنىلا يانا!!!<br />
				<p class="author">
					<strong>jeSat</strong>
				يوللانغان ۋاقتى 2014-9-8 09:05:58	</p>
			<h3></h3>
		<br />
ئۇزۇن يوپكىلىق قىز<br />
<br />
<br />
قوش يۈرەك شەكىلدە كۆيۈپ تۈگىشىش،<br />
بىرلا كۆڭۈلنىڭ پەرياد ئۇرغاندىكى ئېچىنىشلىق ئاۋازى.<br />
يار، لەۋ، شاراپ، ۋە ئۇنىڭ دۇكىنىدىن سېتىۋالغان ئىگىز پاشنىلىق توپلاي،<br />
ئۇزۇن يوپكىلىق ھېلىقى قىزنىڭ خىيالىمدىكى ئاستا، جىمجىت قەدەم تىۋىشى.<br />
<br />
مەن ئۇنى چوڭقۇر مۇھاببەت بىلەن سېغىندىم!<br />
ئۇنى سۆيىدىغانلىقىمغا  ئىشىنەتتىم.<br />
تاناي بېشى ئاھالىلەر كومتېتى ياكى ناھىيلىك ئاياللار بىرلەشمىسى تارقاتقان ۋاراقچىدەك<br />
تاشلىنىپ كېتىدىغانلىقىمنى بىلەتتىم.<br />
<br />
يىرتىق كىيىملىرىمنى سېلىۋەتتىم ،<br />
يېتىشقا بولىدىغان بارلىق كارۋاتلاردا ياتتىم.<br />
يۇلتۇزلار يامغۇردەك تۆكۈلىۋەردى...<br />
ئۆلۈم كېتىۋاتقانلىقىمنى ھېس قىلدىم<br />
				<p class="author">
					<strong>jeSat</strong>
				يوللانغان ۋاقتى 2014-9-8 09:06:35	</p>
			<h3></h3>
		تام<br />
<br />
قەشقەرلىك بىر ئايال توختىماستىن گەپ قىلىدۇ،<br />
مەن چاپىنىمنىڭ ياقىسىنى كۆتۈرۈپ قويۇپ باشقا ياقلارغا قارىۋالىمەن.<br />
ئىچىمدىكى لىق تولغان ئىككىمىز ۋە سېغىنىشنىڭ ئاخىرقى چەكلىرى،<br />
چىدىغۇسىز لەھزىلەردە ئۆلۈۋاتىمەن..<br />
<br />
ئازاب- ئاپئاق تاملاردەك گۇناھلار ئەمەس،<br />
لېكىن ئۇ بارلىق بەخىتسىزلىكلەرنىڭ بەخىتسىزلىكى.<br />
ئازاب- گۈزەل ھەم ھەشەمەتلىك..<br />
ئىشتىھاسىزلىق پەسلىنىڭ ئەڭ چوڭ قەھرىمانى.<br />
<br />
كىم ئۇ گۈللەرنىڭ كۆكسىنى يىنىك سىلىغان؟<br />
كىم ئۇ ھەسرەت بىلەن تاتلىق جىلمايغان؟<br />
نېمىدېگەن سەتچىلىك، نېمىدېگەن سەتچىلىك!<br />
كەچۈر مېنى مەن بىر ھايۋان!!<br />
				<p class="author">
					<strong>jeSat</strong>
				يوللانغان ۋاقتى 2014-9-8 09:07:40	</p>
			<h3></h3>
		<br />
خەنزۇۋان <br />
<br />
<br />
مەن دائىم ئۇنىڭغا ئوغىرلىقچە قارايمەن،<br />
ئۇنى نېمىشقا بۇ قەدەر گۈزەل يارالغان بولغىيتتى دەپ ئويلايمەن.<br />
ئىچىم ھۆل، قۇرۇق ئوتۇندەك گۈر-گۈر،<br />
ساناپ-ساناپ ئېزىپ كېتىمەن.<br />
<br />
بىردىن تارتىپ بەشكىچە بولغان ئارىلىقنىڭ ھەممىسى قىسقا،<br />
كالتا چاچلىرىڭدا كۈچلۈك ئەتىر پۇرىقى.<br />
تاتلىق ئاۋازىڭدىن ئۆرگىلەي!<br />
بۇلبۇل باغلاردا قان بولسا مەيلى!<br />
<br />
مەن كوچىلارغا پاتماي غەرق مەسىت ماڭىمەن،<br />
قېنى مېنىڭ قەشقەرلىك ئاغىينىلىرىم؟<br />
بىر توپ ھەرە چاقار مېنى توختىماي،<br />
ئۆلۈۋاتقانلىقىمنى ھېس قىلدىم!<br />
<br />
<br />
				<p class="author">
					<strong>jeSat</strong>
				يوللانغان ۋاقتى 2014-9-8 09:08:40	</p>
			<h3></h3>
		<br />
قىزغىن<br />
<br />
<br />
بىر قېتىملىق قاتتىق سوقۇلۇش ئالدىدا تۇرۇۋاتىمەن،<br />
ۋەھىمە كوچىلىرىدىن ياڭرىغان ئېچىنىشلىق ئاھۇ-زار.<br />
ناماز شام پەيتى، يىگىلىگەن نېرۋا تۆشۈكچىلىرى،<br />
ھەممە يەر زۇلمەتلىك قۇرقۇنچ ياغار.<br />
<br />
بىر مېتىر غېرىپلىق،<br />
مەيۈسقىنە ئۇزۇتۇلغان دەپنە مۇراسىمى.<br />
شىددەت بىلەن ئۆلۈۋاتقان پاقىلار،<br />
يەر ئاسىتى سۇ يولى.<br />
<br />
تۈنۈگۈن ئىچىمدە قالدىم ئېھ، مېنىڭ لەنەتكەرلىكىم،<br />
بارچە نەرسىلەر يالغان ۋە سۆيۈشتىن مەھرۇم.<br />
ياندىم، ياندىم ئاندىن تۇلۇن ئاينى قارغا ئالدىم،<br />
بۇ دۇنيادا پەقەت مەنلا ئاشىق ئاتالدىم!<br />
				<p class="author">
					<strong>jeSat</strong>
				يوللانغان ۋاقتى 2014-9-8 09:09:30	</p>
			<h3></h3>
		<br />
<br />
<br />
<br />
<br />
قەشقەر ھەزرەت يولى سۇلياۋ ماتىرىيال سېتىش دۇكىنى<br />
<br />
<br />
سارغۇچ كۆزلۈك پىرسوناژمەن تۈمەن بويىدا كېتىۋېتىپ،<br />
باھار شاخلىرىغا ئايلانغان.<br />
ئاچمەن- بىر زىخ كاۋاپ لەززىتىدىن مەسىت بۇلۇپ،<br />
قەشقەرلىك شامالنىڭ رولىنى ئېلىۋاتقان..<br />
<br />
مېنى ھېچكىم تۇنۇمايدۇ، كوچا ئاپتۇبۇسى، سائەت دېگەن نەرسىلەر،<br />
بىر-بىرىدىن ئوماق، جەلىپكار.<br />
ئىستىلىستىكىلىق ۋاستىلاردىن قوپۇرۇلغان گۈزەل ئاياللاردەك،<br />
تۆت كوچى قىززىغان قۇرقۇنچ ياغار.<br />
<br />
نۇر ۋە تېنىمسىز كۆيۈۋاتقان قارنىڭ ئاۋازى،<br />
گىريان قىيانلىرى يالماپ ۋۇجۇدۇمنى.<br />
تەن دالاسىدا شەرمىسار بولدۇم،<br />
سۆيگۈ ئۈچۈن كۈيلەپ گۈزەل ئەتىنى.<br />
<br />
<br />
				<p class="author">
					<strong>jeSat</strong>
				يوللانغان ۋاقتى 2014-9-8 09:10:13	</p>
			<h3></h3>
		<br />
قەشقەرجان<br />
<br />
جانان كوچىسىدىن يېنىپ چىقتىم،<br />
سەمەن مېھمانخانىسىدىكى بىر ياتاقتا بارلىق شېئىرلىرىمنى كۆيدۈرۋەتتىم.<br />
تۈمەن دەرياسى قۇرۇقدالماقتا...<br />
مەھمۇد تاغلىرىنى سېغىنىپ كەتتىم!<br />
<br />
بىر ئاۋاز يانار..<br />
ئاتۇش بازىرىدىكى بىر يايمىدا جەسىتىم ياتار.<br />
قايغۇ شاخلىرى مىڭ قۇچاق،<br />
غېرىپلىقىم قاتار-قاتار.<br />
<br />
گۈللەر ئەسلى رەزىلدۇر،<br />
مۇھەببەتنىڭ ئازابىنى ھېس قىلغان كۈنۈم.<br />
ياشاش- مەقسەت ئەمەس،<br />
ئىچىمدە-ئىچىم!!!<br />
			<div class="page">
		بەت: 
<strong>[1]</strong> 
<a href="./izdinish59796_2.html">2</a> 
	</div>
</div>

<div id="end">
	:
	<a href="./izdinish59796.html" target="_blank"><strong>ھەسرەتلىك تىۋىشلار ئاڭلىنار بەزەن(شېئىر)</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
