<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>شېكىسپىر سونېتلىرى</title>
<link href="./izdinish42952.html" rel="canonical" />
<meta name="keywords" content="شېكىسپىر سونېتلىرى ئىزدىنىش تور بېكىتى" />
<meta name="description" content="شېكىسپىر سونېتلىرى ئىزدىنىش تور بېكىتى ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-121.html">تارىختىكى بۈگۈن</a> › شېكىسپىر سونېتلىرى</div>

<div id="content">
			<p class="author">
					<strong>matursuneliynur</strong>
				يوللانغان ۋاقتى 2011-10-16 07:05:56	</p>
			<h3>شېكىسپىر سونېتلىرى</h3>
		<p>شېكىسپىر سونېتلىرى<br /><br />
 <br /><br />
جاسارەت تاش تەرجىمىسى <br /><br />
 <br /><br />
 <br /><br />
دۇنيا كىلاسسىك ئەدەبىياتنىڭ ئۇلۇغ پېشۋالىرىنىڭ بىرى ۋىليام شېكىسپىر(1616-1564) نىڭ نامى ئۇيغۇر كىتاپخانلىرىغا ناھايىتى تۇنۇش . ياۋرۇپا ئەدەبىيات –سەنئەت ئويغىنىش دەۋرىدە ئۆتكەن ئەنگىيىلىك بۇ ئۇلۇغ دىراماتۇرگ ۋە شائىر يىگىرمە نەچچە يىللىق ئىجادىيەت ھاياتىدائىككى داستان ، 37 سەھنە ئەسىرى ،<br /><br />
154 پارچە سونېت يازغان.گەرچە ئۇنىڭ ئاساسلىق ئىجادىيىتى سەھنە ئەسەرلىرى بولسىمۇ ،ئەمما شېئىرىي ئەسەرلىرىمۇ ،بۇلۇپمۇ سونېتلىرى دۇنيا ئەدەبىيات تارىخىدا ئىنتايىن مۇھىم ئورۇتۇتىدۇ .<br /><br />
ئۇنىڭ پۈتۈن ئۆمرىدە يازغان 154 پارچە سونىتى مەيلى ھېسسيات ،شەكىل ، ئۇسلۇپ جەھەتتىن بولسۇن ياكى ئىدىيە كۆز قاراش ، بەدىئىي نوقتىسىدىن بولسۇن ،تۆت ئەسىردىن بۇيان ئۆزىنىڭ قىممىتىنى يوقاتقىنى يوق.<br /><br />
ئۇنىڭغا سىڭدۈرۈلگەن يۇكسەك بەدىئىي تالانىت ،قايناق ھېسسيات ،پەلسەپىۋى پىكىر شۇنىڭدەك يەنە باشقا ئالاھىدىلىكلەرنىڭ سېھرى كۈچى دۇنيا مىقياسىدا نۇرغۇن شېكسپىرشۇناسلارنى يىتىشتۇرۇپ چىقتى .بۇ شېكىسپىرشۇناسلار 18-ئەسىرنىڭ كېيىنكى يېرىمىدىن باشلاپ ھازىرغىچە بولغان ئىككى يېرىم ئەسىردىن بىرى 154 پارچە سونېت ئۈستىدىكى تەتقىقاتى ۋە مۇنازىرىسىنى توختاتمىدى .<br /><br />
 <br /><br />
1<br /><br />
 <br /><br />
ئۇرسا دەيمىز مەڭگۇ ئېسىل مەۋجۇداتلار بەرىق ،<br /><br />
شۇندا بولماس گۇزەللىكنىڭ گۈللىرى خازان.<br /><br />
ۋاقىت جاننى ھالاكەتكە قىلسىمۇ ھەم غەرىق ،<br /><br />
چىقىپ تۇرارئۇنىڭ سەرخىل ئىزچىسى ھامان.<br /><br />
نۇرلۇق شەھلا كۆزۈڭ بىلەن تويلىشىپ بىراق ،<br /><br />
كۆيدۇردىڭسەن چوغدەك يېنىپ ئايدەك يۈزۈڭنى .<br /><br />
باي زېمىندا پەيدا قىلىپ نامراتلىق پىراق ،<br /><br />
ئۇچراتتىڭسەن زور زىيانغا قەسىتلەپ ئۆزۈڭنى .<br /><br />
ئالەمدىكى يارقىن ،نەفىس بېزەكسەن بۈگۈن ،<br /><br />
نەۋباھارغا سەنلا يونى بېرەرسەن ئېچىپ .<br /><br />
ئەمما كۆمۈپ غۇنچەڭ ئارا جىسمىڭنى پۈتۈن ،<br /><br />
بېخىللىقتا بايلىقىڭنى ئۆتەرسەن چېچىپ .<br /><br />
بۇ دۇنياغا ئىچ ئاغرىتىپ قويساڭچۇ قاراپ ،<br /><br />
قەبرەڭ تامان كەتمە ئۇنىڭ مۈلكىنى تالاپ .<br /><br />
 <br /><br />
 <br /><br />
2<br /><br />
 <br /><br />
 <br /><br />
 <br /><br />
 <br /><br />
قىلىپ نۇرلۇق پىشانەڭگە قىرىق قىش ھۇجۇم ،<br /><br />
قازسا گۈزەل باغلىرىڭدا خەندەكلەر ئەگەر.<br /><br />
قىممىتى يوق خەس –غازاڭغا ئايلىنار چوقۇم ،<br /><br />
يېتىپ ياشلىق كىمخابىڭغا كۆپ نۇقسان –زەرەر.<br /><br />
شۇ پەيىت سوراپ قالسا:‹‹ يوقالدى قايان،<br /><br />
زىبالىقىڭ ياشلىقىڭنىڭ يارقىن جۇلاسى ؟››<br /><br />
قۇرۇق ماختاش ،نۇمۇسسىزلىق ،نەپس بالاسى .<br /><br />
سەن ناۋادا دېسەڭ ‹‹ئۇماق دىلپارەم –بالام،<br /><br />
كەلگۈسىدە قەرىزلىرىمنى قايتۇرار تولۇق .››<br /><br />
شۇندا ئەيلەپ گۈزەللىكنى ئەۋلادىڭ داۋام،<br /><br />
قىلغان ئەجىر مېھنەتلىرىڭ تاپار شان –ئۇتۇق.<br /><br />
ياشانغاندا خۇش ھىد چېچىپ گۈل ياشلىق بېغىڭ ،<br /><br />
ئوتتەك قىزىپ قاينار يەنە سوۋۇغان قېنىڭ .<br /><br />
 <br /><br />
 <br /><br />
 <br /><br />
 <br /><br />
3<br /><br />
 <br /><br />
ئەينەكتىكى روخسارىڭغا سال ئوبدان نەزەر،<br /><br />
ئەمدى شەرتتۇر يېڭى ھۆسىن تۈزىمەك ساڭا.<br /><br />
كۆز بوياشتۇر ،نۇرانىلىق تاپماستىن ئەگەر ،<br /><br />
ئانا بولۇش شەرىپىنى بەرمىسەڭ ئاڭا .<br /><br />
قايسى پەرى رەت ئەيلىسۇن چاچساڭ دان –ئۇرۇق ،<br /><br />
كەتمەن ساپان تەگمىگەن بوز يېرىنى ئېچىپ ؟<br /><br />
قايسى نادان ئەر مۇھەببەت ئىشقىنى تولۇق<br /><br />
دەپىنە قىلسۇن پەرزەنىت –ئەۋلاد كۆرۈشتىن قېچىپ ؟<br /><br />
سەن ئاناڭنىڭ ئەينىكى ،ئۇ كۇرىدۇ ھامان<br /><br />
ۋۇجۇدۇڭدىن ھاياتىڭنىڭ باھار پەسلىنى ،<br /><br />
قىلار يىللار پەرزەنتىڭدە ياشانسا ئايان<br /><br />
ياشلىقىڭنىڭ زەردەك ئېسىل پەيتى –ئەسلىنى .<br /><br />
ياشىساڭمۇ ،سېنى خەق ياد ئەتمىسە ئەگەر ،<br /><br />
تەنھا ئۆلۈپ ،چىرايىڭدىن قالدۇرما ئەسەر.<br /><br />
 <br /><br />
 <br /><br />
 <br /><br />
 <br /><br />
 <br /><br />
 <br /><br />
4<br /><br />
 <br /><br />
گۈزەللىكنىڭ مىراسىنى جىسمىڭدىن جۇدا<br /><br />
ئەتمەكتىسەن بەتخەجلىكتىن قول ئۈزمەي ئەجەب؟<br /><br />
گۈزەللىكنى تارتۇق قىلماس ئەزەلدىن خۇدا،<br /><br />
ئۆتنە بېرىپ ،سېخىيلىققتا قۇچار شان –شەرەپ.<br /><br />
ئەي جەزبىدار بېخىل ،ساقلاپ قالمايسەن نېچۈن<br /><br />
قەرىزگە بېرىپ جىسمىڭدىكى بايلىق –ھاياتنى ؟<br /><br />
ئۆزۈڭ بىلەن سودىلىشىپ ئۆتىسەن پەقەت،<br /><br />
بۇ ، ھۆرگە خاس سىياقنى ئالداشتۇر خالاس .<br /><br />
شۇنداق تۇرۇپ ، ساڭا قۇچاق ئاچقاندا لەھەت،<br /><br />
بۇ ئالەمدە قالدۇرارسەن نېمەڭنى مىراس؟<br /><br />
بوز گۈزەللىك سەن بىلەن تەڭ ئەيلىنەر خاراب<br /><br />
ئىشلەنگىنى ئىستەكنى گۈل ئاچقۇزار ياشاپ.<br /><br />
 <br /><br />
 <br /><br />
 <br /><br />
 <br /><br />
 <br /><br />
 <br /><br />
 <br /><br />
 <br /><br />
5<br /><br />
 <br /><br />
چىقسا ېاقىت ئەيلەپ سىپتا ھۇنەرنى ئايان<br /><br />
ئەلنى مەپتۇن قىلمىش شەھلا كۆزلەرنى ياساپ.<br /><br />
بىر چاغلاردا بولۇپ يەنە يالماۋۇز –قاۋان،<br /><br />
ئېتەر كۆزدە جۇلالىغان نۇرلارنى خاراب.<br /><br />
تىنىم تاپماس ۋاقىت يازنى كەتكەندە باشلاپ ،<br /><br />
ۋەھىمىلىك قىش زېمىنگە يايىدۇ ئېتەك.<br /><br />
غېرىپسىنار دەرەخ يېشىل تۇنىنى تاشلاپ ،<br /><br />
قار ئاستىغا مەھكۇم ئۇنىڭ ياپرىقى ،دېمەك.<br /><br />
قالدۇرمىسا ياز ئىپارى –ھىدىدىن ئەسەر ،<br /><br />
شەرتتۇر ئۇنى شېشە ئىچرە ئەيلىمەك قامال ،<br /><br />
گۈزەللىكنىڭ تەۋەرۈكى بولمىسا ئەگەر ،<br /><br />
ھىچكىم ئۇنى قىلماس شۆھرەت –شانىنى خىيال .<br /><br />
گۈل جەۋھىرى –ئەتىر –جۇدۇن –قىشتىمۇ ھامان،<br /><br />
خۇش پۇرىقى –قىممتىنى ساقلايدۇ ئامان.<br /><br />
 <br /><br />
 <br /><br />
 <br /><br />
 <br /><br />
 <br /><br />
 <br /><br />
6<br /><br />
 <br /><br />
تەق قىلغۇچە ئىپارىڭنى قالدۇرما كاۋاك،<br /><br />
سېلىشىغا قىشنىڭ ھۆسىن يازىڭغا چاڭگال ،<br /><br />
تولدۇر ئەتىر شېشەڭگە لىق ،بولماستا ھالاك<br /><br />
قوي گۈزەللىك بايلىڭنى ئامبارغا دەرھال.<br /><br />
بۇ ،قىلغانلىق ئەمەس ئۆسۈم –پايدىنى بىكار ،<br /><br />
قەرىز ئالغۇچى بۇنىڭدىن ھەم شاتلىنار ھامان،<br /><br />
سەندەك ئوغۇل تېپىشىڭغا ئۇ بەك ئىنتىزار ،<br /><br />
ئوننى تاپساڭ ،ئون خۇشاللىق ئەيلىنەر ئايان .<br /><br />
ئون بالاڭدا ئەكىس ئەتسە ئون چىراي –چېھرىڭ ،<br /><br />
ئونغا يەتكەي سەندىكى بىر تەنھا قىياپەت ،<br /><br />
ئەۋلادىڭغا كۆچسە سېنىڭ ھاياتىڭ مېھرىڭ ،<br /><br />
قىلالامدۇ گۈلۈڭنى خەس ئەزرائىل –ئاپەت؟<br /><br />
قىلما كاجلىق ،بارلىق ئۇزلۇق بولغان ساڭا جەم ،<br /><br />
تويماس قۇرت يەپ كەتمىسۇن ئەيلەپ سېنى يەم.<br /><br />
 <br /><br />
 <br /><br />
 <br /><br />
 <br /><br />
 <br /><br />
 <br /><br />
7<br /><br />
 <br /><br />
كۆر مەشرىقتىن چىقتى بالقىپ چوغسىمان قۇياش<br /><br />
زەر نۇرىدا مەۋجۇداتقا بېغىشلاپ ئارام ،<br /><br />
ھەممە كۆزلەر ئوتتەك ھەۋەس ئىچرە ئېگىپ باش ،<br /><br />
بەردى ئۇنىڭ مۇقەددەس كۈچ –مېھرىگە سالام .<br /><br />
گويا پالۋان يىگىت  چەكسىز قۇدرەتكە چۆمۈپ،<br /><br />
تۇرار مەغرۇر ،چىقىپ كۆكنىڭ يۈكسەك قەرىگە،<br /><br />
ئۇ باسقان زەر يولغا مىليۇن كۆزلەر تەلپۈنۈپ،<br /><br />
زوقى بىرلە باققاي ئۇنىڭ جەسۇر قەددىگە.<br /><br />
ئولتۇرغاندا ئۇ چارچىغان مەپىگە بىراق ،<br /><br />
چۇشەر كۈندۈز ئاسمىنىدىن قالغاندەك قېرىپ ،<br /><br />
كۆزلەردىكى ھەۋەس ،ھۆرمەت قوغلىنىپ يىراق ،<br /><br />
باشقا بىر كەڭ داغدام يولغا قارار زەن سېلىپ .<br /><br />
قوياش يەڭلىغ پارلاق ،ئالتۇن رۇخسار يار ساڭا<br /><br />
قالدۇرمىساڭ ئەۋلاد ،ھالىڭ ئوخشىغاي ئاڭا .<br /><br />
 <br /><br />
 <br /><br />
 <br /><br />
 <br /><br />
 <br /><br />
 <br /><br />
8<br /><br />
 <br /><br />
سەن –كۈي ،نېچۈن كۈينى ئاڭلاپ چېكىسەن پىغان؟<br /><br />
بال ئاتماس مۇشىت بالغا،شادلىق شادلىققا ئامراق .<br /><br />
پىغان بىرلە تىڭشاپ سۆيگەن نەرسەڭنى ھامان ،<br /><br />
بولدۇڭ ئەجەپ خۇشلۇق ئارا ھەسرەتكە مۇشتاق؟<br /><br />
چىقىپ سازلار تەڭكىشىدىن يېقىملىق ناۋا ،<br /><br />
چىھرىڭدىن خۇشخۇيلۇقنى كەتمەكتە تارتىپ ،<br /><br />
بىل ،ئۇ سىيلىق تەلەپپۇزدا بولماقتا خاپا ،<br /><br />
بارچە يۈكنى ئالما ،دەپ، ئۆز ئۈستۇڭگە ئارتىپ ،<br /><br />
ئاڭلا گويا بوم –زىل تارلار ئىناق ئەر –ئايال ،<br /><br />
تەگسە زەخمەك ،ئۇندا ئۇرار جۇشقۇن كۈ بەرق ،<br /><br />
چۇشسە خورغا ئاتا-ئانا ،پەرزەنىتلەر خۇشال ،<br /><br />
بارچە دىللار بولۇر سەر خىل شۇ نەغمىگە غەرق.<br /><br />
ئۇلارنىڭ بۇ سۆز –تېكىسىتسىز ناخشىسى ساڭا<br /><br />
دەيدۇ :‹‹ تەنھا ئۆتسەڭ ، چىقماس سەندىن ھېچ سادا.››<br /><br />
 <br /><br />
 <br /><br />
 <br /><br />
 <br /><br />
 <br /><br />
 <br /><br />
9<br /><br />
 <br /><br />
ئاقمىسۇن دەپ تۇل خۇتۇنلار كۆزلىرىدىن ياش ،<br /><br />
بويتاقلىقتا گۈل ئۆمرۇڭنى ئەيلەمسەن خازان ؟<br /><br />
ئاھ كۆرمەستىن پەرزەنىت يۇزى قويساڭ گۆرگە باش<br /><br />
خۇددى ئەرسىز تۇل خۇتۇندەك يىغلايدۇ جاھان.<br /><br />
ئۆزگە تۇللار تاشلاپ پەرزەنىت كۆزىگە نەزەر ،<br /><br />
ئەرلىرىنىڭ چىرايىنى ساقلىسا ئەستە ،<br /><br />
ئالەم يىغلار قويمىدىڭ ،دەپ ھۆسنۇڭدىن ئەسەر ،<br /><br />
ھايات قالغان مەھبۇبەڭدەك بولۇپ دىخەستە ،<br /><br />
كۆر ،دۇنيادا بۇزۇپ چاچسا پۇلىنى ساياق ،<br /><br />
يۇتمەس ، ئۇندىن بەھىرلىنەر ئۆزگىلەر ،دېمەك ،<br /><br />
سەرپ ئەتكەن گۈزەللىكتىن قالماس ئىز بىراق ،<br /><br />
نابۇت بولۇر ئىگىسىدە ،قىلمىسا كېرەك .<br /><br />
تۇرسا بۇ دىل ئۆز –ئۆزىگە رەھىمسىز قاتىل ،<br /><br />
ئۆزگە دىلنى سۆيگۈسىگە ئەيلەرمۇ نائىل .<br /><br />
 <br /><br />
 <br /><br />
 <br /><br />
 <br /><br />
 <br /><br />
 <br /><br />
 <br /><br />
10<br /><br />
 <br /><br />
سەن ئۆزۇڭنى شۇنچە ئاجىز –بېچارە چاغلاپ .<br /><br />
خىلجىللىقتا قىلدىڭ ئوتلۇق سۆيگۈڭنى ئىنكار .<br /><br />
خەقلەر ساڭا يۈرسىمۇ دىل رىشتىنى باغلاپ ،<br /><br />
ئەمما ئاڭا نىگاھ قويمىدىڭ زىنھار .<br /><br />
چۈنكى قۇتراپ ۋۇجۇدۇڭدا ئاداۋەت –زەھەر ،<br /><br />
ئۈندەر سېنى ئۆز-ئۆزۈڭنى قىلىشقا خاراب.<br /><br />
ئۇ .ۋەيران قىل ،دېسە كۆركەم قەسىرىڭنى ئەگەر ،<br /><br />
چىقمىقىڭ شەرت بۇنىڭدىنمۇ ھەيۋەتلىك ياساپ .<br /><br />
سەن ئۆزگەرسەڭ ،ئۆزگىرەر ھەم مەندىكى قاراش ،<br /><br />
مۇھەببەتتىن قانداق ئۈستۈن ،تۇرسۇن ئاداۋەت؟<br /><br />
بولسۇن دىلىڭ رۇخسارىڭدەك يېقىملىق ،ياۋاش ،<br /><br />
ھېچ بولمىسا قىل ئۆزۇڭگە شەپقەت- شاپائەت .<br /><br />
سۆيسەڭ مېنى ،قايتا بىر رەت ئۆزۇڭنى يارات ،<br /><br />
تاپسۇن ئۆزۈڭ يا ئوغلۇڭدا گۈزەللىك مۇرات .<br /><br />
 <br /><br />
 </p><br />
<p>مەنبە : ‹‹شېكىسپىر سونىتلىرى ›› دېگەن كىتاپتىن ئېلىندى . </p><br />
<p>مەنبە شىنىجاڭ يازغۇچىلار تۇرى -يۇللۇغۇچى قەمبەرنىسە مۇھەممەت </p>				<p class="author">
					<strong>espresso</strong>
				يوللانغان ۋاقتى 2011-10-16 11:29:43	</p>
			<h3></h3>
		<img alt=\"\" src=\"images/face/qq/027.gif\"/>  18-سونىت باتتى ئېسىمدە قالغان  Shall I compare thee to a Summer\"s day دەپ باشلىنىدىغان، شۇنى چىقىرىپ قويساڭلار بوپتىكەن، ياكى بولمىسا بۇ كىتاپنى نەدە ساتىدۇ، مەن بىرنى ئالغان بولسام.				<p class="author">
					<strong>kuyaxoghli</strong>
				يوللانغان ۋاقتى 2011-10-16 11:32:06	</p>
			<h3></h3>
		ھېلىقى بىر يىللېرى سەھنىدە ئوينالغان 13-كېچە دىگەن دىراممىسى بەك ياخشىتى. شۇ چاغدا ئاغىنىلەر بىلەن بەك قىزىقىپ كۆرەتتۇق....				<p class="author">
					<strong>tashadem</strong>
				يوللانغان ۋاقتى 2011-10-16 11:44:40	</p>
			<h3></h3>
		espresso ئۈرۈمچىدە بولسىڭىز مەندە بار ئېدى ئۇ كىتاب، سىز دېگەن سونېتىنى كەچتە چىقىرىپ قوياي				<p class="author">
					<strong>espresso</strong>
				يوللانغان ۋاقتى 2011-10-16 12:06:12	</p>
			<h3></h3>
		كۆپ رەخمەت <img alt=\"\" src=\"images/face/qq/027.gif\"/> <br><br />
<br><br />
بىر قېتىم ئەنگىلىيە ئەدەبىياتى دەرسىدە مالىم تاپشۇرۇق بېرىپ مۇشۇ سونىتقا تەقلىت قىلىپ ئۆزەڭلار بىرنى يېزىپ كېىڭلار دەپتىكەن مەن 4+ ئاغانتىم <img alt=\"\" src=\"images/face/qq/002.gif\"/>  شائىرلىقتىن سەل خۇرۇچ بامۇ قانداق ئويلاپ باقسام ئىككى ئېغىز گەپنى قاملاشتۇرۇپ قىلالمايدىكەنمەن  <img alt=\"\" src=\"images/face/qq/029.gif\"/>				<p class="author">
					<strong>matu</strong>
				يوللانغان ۋاقتى 2011-10-16 15:31:03	</p>
			<h3></h3>
		　Shall I compare thee to a summer\"s day? <br><br />
　　Thou art more lovely and more temperate: <br><br />
　　Rough winds do shake the darling buds of May, <br><br />
　　And summer\"s lease hath all too short a date: <br><br />
　　Sometime too hot the eye of heaven shines, <br><br />
　　And often is his gold complexion dimm\"d; <br><br />
　　And every fair from fair sometime declines, <br><br />
　　By chance or nature\"s changing course untrimm\"d; <br><br />
　　But thy eternal summer shall not fade <br><br />
　　Nor lose possession of that fair thou owest; <br><br />
　　Nor shall Death brag thou wander\"st in his shade, <br><br />
　　When in eternal lines to time thou growest: <br><br />
　　So long as men can breathe or eyes can see, <br><br />
　　So long lives this and this gives life to thee. <br>				<p class="author">
					<strong>matu</strong>
				يوللانغان ۋاقتى 2011-10-16 15:35:36	</p>
			<h3></h3>
		ئەسپىرەسسو،ئۇنتۇپ قالماپسىز ھە.....<br><br />
ئاخىرقى ئىككى مىسراسى چىرايلىق.بىر يىللىرى ئاپام  دەرىسىدە شېكىسپىرنى سۆزلەيدىغان بولۇپ، مۇشۇنى تەرجىمە قىلىپ بەرگەن ،يامان ئەمەس چىققاندەك قىلغان،ئىسىمگە ئورناپ كېتىپتىكەن.<br><br />
بۇ 18-سونىتمۇ 14-مۇ؟كېيىنكىسىدەكلا قىلىدۇيا؟				<p class="author">
					<strong>espresso</strong>
				يوللانغان ۋاقتى 2011-10-16 16:15:13	</p>
			<h3></h3>
		18-سونىت،خېلى ئېنىق ئېسىمدە.<br /><br />
سىز تەرجىمە قىلىپ قويۇڭە بولمىسا ئۇيغۇرچىغا.<img alt=\"\" src=\"plugins/emoticons/76.gif\" />				<p class="author">
					<strong>tashadem</strong>
				يوللانغان ۋاقتى 2011-10-16 20:12:23	</p>
			<h3></h3>
		18-سونېت <br><br />
<br><br />
　Shall I compare thee to a summer\"s day <br><br />
　　Thou art more lovely and more temperate: <br><br />
　　Rough winds do shake the darling buds of May, <br><br />
　　And summer\"s lease hath all too short a date: <br><br />
　　Sometime too hot the eye of heaven shines, <br><br />
　　And often is his gold complexion dimm\"d; <br><br />
　　And every fair from fair sometime declines, <br><br />
　　By chance or nature\"s changing course untrimm\"d; <br><br />
　　But thy eternal summer shall not fade <br><br />
　　Nor lose possession of that fair thou owest; <br><br />
　　Nor shall Death brag thou wander\"st in his shade, <br><br />
　　When in eternal lines to time thou growest: <br><br />
　          　So long as men can breathe or eyes can see,   <br><br />
　     　So long lives this and this gives life to thee. <br><br />
<br><br />
يازغا سېنى تەڭ قىلىشقا مەندە نە ئامال ،<br><br />
سەن ئۇنىڭدىن نەچچە ھەسسە تۇرساڭ گۈزەل-ساز؟<br><br />
مايدا بوران غۇنچىلارنى ئەيلىگەي مالال،<br><br />
ياز ئىجارە ئالغان قەرەل بەكمۇ قىسقا-ئاز.<br><br />
گاھى كۆكتە ئوتتەك قۇياش بولسىمۇ ئايان،<br><br />
گاھى ئۇنى توسار قارا بۇلۇتلار قات-قات،<br><br />
ۋاقىت،قىسمەت زەربىسىگە دۇچ كېلىپ ھامان،<br><br />
يارقىنلىقنى قىلار ئاخىر يارقىنلىق بەرپات.<br><br />
خازان بولماس سېنىڭ گۈلگۈن ياز پەسلىڭ ئەبەت،<br><br />
قالار كۆركەم لاتاپىتىڭ ساقلىنىپ ئۇزاق.<br><br />
ساڭا ھەمراھ بولغاچ ئۆلمەس كۈي -شېئىر پەقەت،<br><br />
ئەزرائىلمۇ قويالمايدۇ ئۆمرۈڭگە توزاق.<br><br />
         نادىر ئەسەر بۇ ئالەمدە بولمايدۇ خاراب،<br><br />
        سەن ئۇنىڭدا سانسىز ئەسىر ئۆتىسەن ياشاپ.				<p class="author">
					<strong>espresso</strong>
				يوللانغان ۋاقتى 2011-10-16 20:58:52	</p>
			<h3></h3>
		كۇل!!! <img alt=\"\" src=\"images/face/qq/027.gif\"/> <br><br />
شېكىسپىر دىگەن ئىسىم بەكلا ئالاھىدە تۇيۇلىدۇ...<br><br />
شېكىسپىرنىڭ ئايالىنىڭ ئىمى بىلەن خولىيۋۇدتىكى بىر ئەرتىسنىڭ ئىسمى بەك ئوخشايدۇ ھەيران قالىمەن... ئەن خەسەۋېي <img alt=\"\" src=\"images/face/qq/034.gif\"/>				<p class="author">
					<strong>espresso</strong>
				يوللانغان ۋاقتى 2011-10-16 21:00:22	</p>
			<h3></h3>
		لېكىن يوقۇرقى سونىتنى بىر دوستىغا يېزىپتىكەن دىگەن گەپلەرنى ئوقىغانتىم...شۇنىڭدىن قارىغاندا شېكىسپىر بايسېكشول ئوخشايدۇ <img alt=\"\" src=\"images/face/qq/029.gif\"/>				<p class="author">
					<strong>mohsin</strong>
				يوللانغان ۋاقتى 2011-10-16 22:02:32	</p>
			<h3></h3>
		مەندە    «  شېكىسپىر تىراگدىيلىرى  -  خاملېت ، رومىئو - ژۇلىتتا  ، ماكبېت  » دىگەن كىتاپ باركەن . <br><br />
1993 - يىلى تۇنجى نەشىر قىلىنغان ئىكەن ،   تەرجىمان -  ئەخمەت ئىمىن				<p class="author">
					<strong>espresso</strong>
				يوللانغان ۋاقتى 2011-10-16 22:29:52	</p>
			<h3></h3>
		«ۋېنىتسىيە سودىگىرى»نى كۆرگەنلەر بارمۇ ئال پاچىنو ئىشلىگەن؟				<p class="author">
					<strong>tashadem</strong>
				يوللانغان ۋاقتى 2011-10-16 22:46:13	</p>
			<h3></h3>
		mohsin مەندە « شېكىسپىر تىراگدىيلىرى - خاملېت ، رومىئو - ژۇلىتتا ، ماكبېت » دىگەن كىتاپ باركەن . <br><br />
1993 - يىلى تۇنجى نەشىر قىلىنغان ئىكەن ، تەرجىمان - ئەخمەت ئىمىن <br><br />
<br><br />
شۇ كىتاب ماڭا لازىم ئېدى مۇھسىن ، ئەۋەتىپ بىرەلەرسىزمۇ ؟				<p class="author">
					<strong>mohsin</strong>
				يوللانغان ۋاقتى 2011-10-17 01:21:23	</p>
			<h3></h3>
		ياق .   مېنىڭ ساقلاۋاتقان كىتاپلىرىم ئېشىشقا بولىدۇ ، كېمىيىشكە بولمايدۇ ، <br><br />
ئەمما سۈرۈشتۈرۈپ ، باشقىسىنى  تېپىشىپ بەرسەم بولىدۇ ...				<p class="author">
					<strong>ukar-as</strong>
				يوللانغان ۋاقتى 2011-10-17 16:26:35	</p>
			<h3></h3>
		تىما بىلەن بەك مۇناسىۋىتى بولمىسىمۇ سوراپ باقاي، سونىتىلارنى تەرجىمە قىلغۇچى جاسارەت جاپپار، «گۈلەمخان» دېراممىسىنىڭ ئاپتورى جاپپار قاسىمنىڭ ئوغلى شۇمۇ؟				<p class="author">
					<strong>tashadem</strong>
				يوللانغان ۋاقتى 2011-10-17 18:45:20	</p>
			<h3></h3>
		سونېتلارنى تەرجىمە قىلغۇچى جاسارەت جاپپار ئەمەس بەلكى جاسارەت تاش. سىز تىلغا ئالغان جاسارەت جاپپار جاپپار قاسىمنىڭ ئوغلى ئەمەس، خاتا تونىۋالغان ئوخشايسىز			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish42952.html" target="_blank"><strong>شېكىسپىر سونېتلىرى</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
