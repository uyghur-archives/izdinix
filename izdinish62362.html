
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>


<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>ئەفغانىي: ئوغۇزغا تويمىغان بوغۇز-ئىزدىنىش تورى</title>
<link href="./izdinish62362.html" rel="canonical" />
<meta name="keywords" content="ئىزدىنىش تورى  ئەفغانىي: ئوغۇزغا تويمىغان بوغۇز" />
<meta name="description" content="ئىزدىنىش تورى  ئەفغانىي: ئوغۇزغا تويمىغان بوغۇز ,ئىزدىنىش تور بېكىتى" />
<meta name="generator" content="Discuz! X3.2" />
<meta name="author" content="Discuz! Team and Comsenz UI Team" />
<meta name="copyright" content="2001-2013 Comsenz Inc." />
<style type="text/css">
	body {direction: rtl; font-family: Alpida Unicode System, UKIJ Tuz Tom, Microsoft Uighur, DejaVu Sans, Helvetica Neue, Segoe UI, Helvetica, Tahoma, Arial, sans-serif;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./fid-142.html">مۇنازىرە ۋە مۇلاھىزە</a> › ئەفغانىي: ئوغۇزغا تويمىغان بوغۇز</div>

<div id="content">
			<p class="author">
					<strong>elrexid</strong>
				يوللانغان ۋاقتى 2015-2-13 16:52:37	</p>
			<h3>ئەفغانىي: ئوغۇزغا تويمىغان بوغۇز</h3>
		‏         ئوغۇزغا تويمىغان بوغۇز<br />
                           <br />
            ئابدۇرەھمان ئەفغانىي<br />
<br />
   ...<br />
   قۇربان ھېيت يېقىنلاپ قالدى.<br />
   كىيىم - كىچەك زاۋۇتى كېرەكسىز دۆۋە - دۆۋە رەختلەرنى 300 يۈەن بىلەنلا چىرايلىق يۈز قۇر لىباس قىلىپ، بازارغا سالدى.‏ ئۇلارنى بىر يايمىچىغا 1500يۈەنگە توپ سېتىپ بەرگەنىدى، يايمىچىنىڭ ‏ئاغزى قۇلىقىغا يەتتى.‏ زاۋۇت ‏ئىشچىلىرىمۇ چاندۇرماي قاقاھلاشتى. يايمىچى ھەر بىر لىباسنىڭ باھاسىنى 49 يۈەن ‏بېكىتتى. خېرىدارلار شۇ ياققا يولىدى. يايمىچى ‏ئۆزىنىڭ ‏ئۇستا ئاراتۇرلىقى بىلەن يايمىلىرىنى بىردەمدىلا سېتىپ تۈگەتتى. باجچىلار كەلدى. يايمىچىدىن 100يۈەن سورىدى. يايمىچى خۇشامەت قىلىپ 150يۈەن تۆلىۋەتتى - دە، ئۆيىگە راۋان بولدى. شۇ سەۋەب، باجچىلار كېيىنكىسىنىڭ قېشىغا «200يۈەن!» دەپ باردى. يايمىچى ‏ئۆيىگە كېلىپ، دارامەتلىرىنى قانماي - قانماي سۆيۈشكە باشلىدى. دەرۋازا قېقىلدى. بىر ھاسىلىق دىۋانە.‏ ئۇنىڭغا بىر پۇچۇق نان بېرىۋەتسىلا، دۇ‏ئاسىغا نا‏ئىل بولالايتتى.‏ ئەمما تىللاقلىق ھەيدىۋەتتى. شۇ چاغدا، يىرتىق كىيىملىرى مەينەت،‏ ئوماق يۈزلىرى توپا ‏ئىككى قىز يايمىچىنىڭ ‏ئالدىغا يۈگۈرۈپ كېلىپ:<br />
   ___ دادا،‏ ئۈچ كۈن ‏ئۆتسە قۇربان ھېيت!بىزگە ‏ئېگىن - ئاياغ ‏ئېلىپ بەرمەمسەن؟ ___ دېدى.<br />
   ___ پۇل بولسا ‏ئان ‏ئالغىلى بولىدۇ ‏ئېگىن دېگەننى.<br />
   ___ سەندە بۇ يىل پۇل جىققۇ، دادا!‏ئۆتكەن يىلى يېنىڭدا پۇل شۇقەدەر ‏ئاز تۇرسىمۇ، ھېيتنىڭ يۈزى دەپ بىزگە،‏ ئانامغا يېڭى نەرسىلەرنى ‏ئېلىپ بەرگەنتىڭ!‏ئاداشلىرىمىزنىڭ ‏ئاتا -‏ ئانىسى ‏ئۇلارغا شۇنداق چىرايلىق كىيىملەرنى ‏ئېلىپ بېرىپتۇ. سەنمۇ ‏ئېلىپ بەرگىنچۇ، دادا!<br />
   ___ ۋايجان ن، تولا كاپشىماي يوقىلىشە ماڭ!يا شۇلارغا بالا بولۇۋېلىش بېرىپ. جايى بار پۇللار ‏ئۇ مەندىكى.<br />
   بالىلار خاپا بولۇشۇپ ‏ئانىسىنىڭ باغرىغا يىقىلدى.‏ ئانا ‏ئۇلارغا:<br />
   ___ يىغلىماڭلار، مەلىكىلىرىم! سېلەر يىغلىساڭلار، مېنىڭ يۈرىكىممۇ ياش تۆكىدىكەن.‏ مەن ‏ئەتە مۇشۇ كىيىمىڭلارنى پاك - پاكىز يۇيۇپ - تىكىپ بېرەي، بولامدۇ - ھە؟ ___ دەپ تەسەللى بەردى.<br />
   دادا گۇگۇمدا ‏ئۆيدىن چىقتى. ‏بىر تۈڭلۈكتىن ‏ئولجىنى مارىدى. ‏ئاندىن قىچقاردى.<br />
   ___ تېز كەت! ___ دېدى چوكان ‏ئاياللارغا خاس ناز بىلەن يايمىچىنى ھەيدەپ.<br />
   ___ نەگە كېتىمەنۇي، يۈزسىز خېنىم؟<br />
   ___ نەگە كەتسەڭ شۇ يەرگە كەت! باشقىلار كۆرۈپ قالسا...<br />
   ___ مەيلى ‏ئەمەسمۇ!<br />
   يايمىچى يانچۇقىدىن بەش تال قىزىل پۇلنى چىقىرىپ، چوكاننىڭ ‏ئالدىدا گىچىڭلاتقىلى تۇردى. ‏ئولجا ‏ئېرىدى. چوكاننىڭ ‏ئۇزۇندىن بېرى جىمىپ قالغان ناز-كەرەشمىسى پۇلنى كۆرۈپ بىردىنلا خۇيلىنىپ كەتتى. توغرا، ئۇ ‏ئەركەككە تويۇپ كەتكەن بىلەن، پۇلغا تېخى تويمىغان...<br />
   يايمىچى ‏ئۆيىگە بامدات پەيتىدە كەلدى. كېلىپلا خورەككە چۈشتى. بۇ ھالنى كۆرگەن ‏ئايال ‏ئېغىر خورسىندى. يايمىچى زاۋالدا ئويغىنىپ، قاۋاقخانىغا كەلدى. بىر مۇنچە بوتۇلكىلارنى بوشلىدى. بوغالتىر ھېسابنى ‏ئىككى ھەسسە قىلىپ بوغدى. يايمىچىنىڭ «مەرد» قوللىرى ‏ئىككىلەنمەستىن تاۋكاغا پۇل تاشلىدى.<br />
   يولدا بىر ‏ئوغرى يايمىچىنىڭ چۆنتىكىنى نىشان قىلدى.‏ ئوغرى ‏ئىشنى پۈتتۈردى. مەست -‏ ئەلەس يايمىچى بۇنى تۇيمىدى. قىسقىسى، ئۆزىنىڭ قاق - سەنەم بولۇپ كەتكەنلىكىنى تۇيالمىدى.<br />
   يايمىچى يولنىڭ ھېلى ‏ئۇ چېتىدە، ھېلى بۇ چېتىدە دەلدەڭشىپ مېڭىۋاتاتتى، ھەمساتتا بىر ماشىنا ‏ئۇچقاندەك كېلىپ ‏ئۇنى سوقىۋەتتى. شوپۇر ‏ئاقىۋەتتىن قورقتى. ‏ئەتراپقا باقتى. ‏ئىنسى - جىن يوق ‏ئىدى. ھاپىلا - شاپىلا قاچتى.<br />
   كېتىۋاتقان بىر كىشى يايمىچىنى كۆرۈپ،‏ ئۇنىڭ قېشىغا كەلدى.‏ ئاۋۋال يانچۇقىنى ‏ئاختۇردى.‏ ئاندىن غەزەپتىن: «ھۇ قەلەندەر!» دەپ قارغىۋەتتى. ‏ئۇنىڭغا نەدىن كەلگەن ‏ئىنسابكىن، 120گە تېلىفۇن ‏ئۇرۇپ، ئەھۋالنى بايانات ئەيلىدى. كېيىنلا «بىكاردىن - بىكار» سەرپ بولغان توققۇز پۇڭىغا ‏ئىچى قەۋەت كۆۋرىدى. قۇتقۇزۇش ماشىنىسى دورا يەۋالغان بېلىقتەك ‏ئالدىرماي نەق مەيداندا ھازىر بولدى. دۇختۇرلار يايمىچىنى دۇختۇرخانىغا ‏ئاپىرىپ، يارىلانغان يەرلىرىنى بىر قاتار تەكشۈرۈپ چىقتى.<br />
   ‏ئەتىسى يايمىچى مەستلىكتىن يېرىم يېشىلگەن ھالەتتە ھوشىغا كەلدى. ھوشىغا كېلىپلا يانجۇقىنى مالتىلاپ، خۇددى چار يىلان چېقىۋالغاندەك چىرقىراپ كەتتى: «ۋاي پۇلۇم!». ياتاققا بىر دۇختۇر كىردى. ھەمدە بىر قەغەزنى يايمىچىنىڭ ‏ئالدىغا چىرايلىققىنە قۇيۇپ، كۈلۈمسىرەپ بىر ياققا ‏ئۆتتى. يايمىچى ‏ئاغرىۋاتقان قوللىرى بىلەن قەغەزنى ‏ئالدى ۋە يوغانغىنە يېزىلغان سانلارغا كۆزى چۈشتى: 3000يۈەن.<br />
   يايمىچىنىڭ بېشىنى بۇس ‏ئورىدى.‏ ئۇنىڭ سۆڭەكلىرىدىن تۆت - بەشى خېلى قاتتىق سۇنغان، شۇ تاپ ‏ئۇ چىدىغۇسىز ‏ئاغرىقنىڭ چاڭگىلىدا ‏ئېچىنىشلىق ‏ئىڭراۋاتىدۇ. دۇختۇرلار ‏ئالدىن پۇل تۆلەنمىسە، داۋالاشنى باشلىمايدىغانلىقىنى ‏‏ئېيتقان. رېئاللىق رەزىل!‏ ئۇلارغا يايمىچىنىڭ جېنىدىن كۆرە پۇلى بەكرەك لازىم.<br />
   يايمىچىنىڭ كۆيۈمچان، بىچارە خوتۇنى يېقىن - يورۇقلارنىڭكىگە قەرز سوراپ باردى.‏ ئۇنىڭ چىرايىغا ھېچكىم قارىمىدى. قارىسىمۇ ھېيتنىڭ كېلىۋاتقانلىقىنى، ھېيتتا ھەممە ‏ئادەمگە پۇل كېرەك بولىدىغانلىقىنى باھانە ‏ئەتتى. بىر قەدىناسى بار ‏ئىدى. ‏ئۇ بەجايىكى جېنى تېنىدىن جۇدا بولغاندەك، تەستە مىڭ يۈەننى سۇندى. داۋالاش ‏ئىككى كۈنلا داۋام ‏ئەتتى.<br />
   ‏ئايالنىڭ قەدىناسى دەرۋازىنى قاقتى. «پۇل!» دېدى.‏ ئايال تىرنىقىنى كوچىلىدى...<br />
<br />
   ●●●   ●●●   ●●●<br />
<br />
جاھاننامە روجىكىدىن 21 -‏ ئەسىرنىڭ ‏ئۇشبۇ كارتېنلىرىنى كۆرگەن دانىشمەن جاھان، زامان، ئىنسان... ھەممىسىنىڭ شەخسىيەتچىلىكىگە ‏ئۆكۈنمەي، ئېچىنماي ‏تۇرالمىدى.‏ ئۇ كۆككە قاراپ نالە ‏قىلدى:<br />
   ___ ئېھ بارچە قىسمەتنىڭ شاھىتى پەلەك، قېنى دەپ باققىنە! بۇ جاھان نېمە بولۇپ كەتتى؟زاۋۇت، يايمىچى، باجچى، جۇۋان، بوغالتىر،‏ ئوغرى، شوپۇر، دۇختۇر، تۇغقان، قەدىناس... ھەممىسىلا پۇل دەيدىكەنغۇ!؟ ئۇلار نېمىشقا پۇلنى دەپلا سەمىمىيلىكتىن، ئىپپىتىدىن، ۋىجدانىدىن، ئىنسابىدىن، بۇرچىدىن، قېرىنداشلىقتىن تانىدۇ؟ ياكى پۇل شۇقەدەر قۇدرەتلىك نېمىمۇ؟ بۇلار زادى نېمىشقا؟<br />
   ___ ئوغۇزغا تويمىغان بوغۇز پۇلغىمۇ تويمايدۇ - دە! ___ دەپ گەپنى خۇلاسىلىدى پەلەك.<br />
<br />
             2014 - يىلى ئىيۇننىڭ 18 - كۈنى، يۇرۇڭقاش<br />
   <br />
				<p class="author">
					<strong>kakkur</strong>
				يوللانغان ۋاقتى 2015-2-14 13:48:14	</p>
			<h3></h3>
		{:112:}				<p class="author">
					<strong>oqugin</strong>
				يوللانغان ۋاقتى 2015-2-15 10:18:29	</p>
			<h3></h3>
		ئاللاھ تىنىڭىزنى سالامەت قىلسۇن			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish62362.html" target="_blank"><strong>ئەفغانىي: ئوغۇزغا تويمىغان بوغۇز</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X3.2 Archiver</a></strong>(<a title="ULP:20141102 by Nurqut Team" target="_blank" href="./www.nurqut.net">NurQut Team</a>)   © 2001-2013 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
