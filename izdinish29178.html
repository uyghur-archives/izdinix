<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>ﻏﻪﻧﯩﺰﺍﺕ   ﺋﯘﻳﻐﯘﺭ :  ﺋﺎﺯﺍﺏ    ﻗﻮﯕﻐﯘﺭﺍﻗﻠﯩﺮﻯ-ئىزدىنىش تورى</title>
<link href="./izdinish29178.html" rel="canonical" />
<meta name="keywords" content="ئىزدىنىش تورى  ﻏﻪﻧﯩﺰﺍﺕ   ﺋﯘﻳﻐﯘﺭ :  ﺋﺎﺯﺍﺏ    ﻗﻮﯕﻐﯘﺭﺍﻗﻠﯩﺮﻯ" />
<meta name="description" content="ئىزدىنىش تورى  ﻏﻪﻧﯩﺰﺍﺕ   ﺋﯘﻳﻐﯘﺭ :  ﺋﺎﺯﺍﺏ    ﻗﻮﯕﻐﯘﺭﺍﻗﻠﯩﺮﻯ ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-172.html">جەزىرە سالونى</a> › ﻏﻪﻧﯩﺰﺍﺕ   ﺋﯘﻳﻐﯘﺭ :  ﺋﺎﺯﺍﺏ    ﻗﻮﯕﻐﯘﺭﺍﻗﻠﯩﺮﻯ</div>

<div id="content">
			<p class="author">
					<strong>tumankut</strong>
				يوللانغان ۋاقتى 2007-9-27 14:51:44	</p>
			<h3>ﻏﻪﻧﯩﺰﺍﺕ      ﺋﯘﻳﻐﯘﺭ  :    ﺋﺎﺯﺍﺏ        ﻗ</h3>
		ئات     <br><br>  (ئازاب   قوڭغۇراقلىرى)  <br><br>     ئات  ،  ھەي  ئات  ؛ سەن ئاددىيلا  بىر  ھايۋان ،  بىراق   يەنە  سەن  ئاددىي ئەمەس  ،  گويا    ئۇزاق   تارىختىن  گۇۋاھلىق  بەرگۈچى   قەيسەر   قەبرە تېشى ! ... تارىخىم   سەن   بىلەن   باغلانغان   ئۇزاق  ،  يوقۇتالماس  ۋە  ئۆچۈرەلمەس  بۇ  تارىخنى   ھېچ   كىشى !! ...  <br><br>     ئات  ، ھەي  ئات ؛    سەن   پەسىللەر  كەڭلىكىدە   چاقنايسەن  نۇردەك ،   بىپايان     مۇڭغۇل   يايلاقلىرىدا   كىشنىگەندەك  ؛  ئامۇ  ،  سىر  دەريالىرى    ئانامدۇر   مېنىڭ  ،   ئاناڭدۇر   سېنىڭ  ،   كەچمىشىمىز   گويا   قوشكېزەك  ! ...  <br><br><br>غەنىزات ئۇيغۇر <br><br>ئازاب قوڭغۇراقلىرى <br><br>(نەسىرلەر) <br><br>سۈكۈتتىكى سايىنىڭ تەشۋىشلىرىدە ئۆركەشلىگەن تەن ئەزەلىيەت كۈلكىلىرىدە يۇيۇنغان چىملىق چىرىمتالىغا تاشلانغان ، چاقماقلار ئۇسسۇل ئويناپ بۇلۇتلار جاراھىتىدىن يامرىغان ئىڭراشلاردىن تەنتەنە قىلغان ، شامال قىلىچلىرى ئورمانلار باغرىنى تىلغان ئەشۇ ئۆتەڭدە تەشۋىش زەنجىرلىرىدە ۋۇجۇدىيەت ئالىمىم سۈرگۈنگاھقا ئايلانغاندا ، يارىلىش ئەپسانىسى ئوقۇغان ئەي زاھىد ؛ زۇمرەت دولقۇنلار چايقىلىپ تۇرغان ھېكمەتلەر دېڭىزىدا ئۈزۈۋاتقان غەۋۋاس مەن ئىدىم ........ <br><br>ئۇپۇق پەردىسى قايرىلىپ سۈزۈكلىكىم قۇياش نۇرلىرىغا يۆگىشپ بۇلۇتلار قەھرىدە ئويغانغان ، زەررىلىرىم سان - ساناقسىز دەقىقىلەردىكى ئىرماش - چىرماش ئورگانىزىملاردا قارار تاپقان ئەشۇ كۈنى تۈنلەرنىڭ ئېتىبارسىز تەكلىپنامىلىرى يىرتىلغان ساھىللاردا كۈيلەر سېھرىدە مەسىتخۇش بولغان قوپال ھەرىپلەر بىلەن تۇمان پەسلىدىكى نۇرلارنى خاتىرلەۋاتقان ناتونۇش سەيياھ مەن ئىدىم ......... <br><br>رەڭلەر يامغۇرى ھاياتلىق پىرىستانىغا تۆكۈلگەندە ، غەم قولۋىقىدا تۇيغۇ دېڭىزىدىن ئۆتۈۋاتقان مۇقەددەس ئاھاڭلار روھىم گىرۋىكىگە سوقۇلغاندا ۋاقىت ياپرىقىدا چاقناۋاتقان تەمتىرەشلىرىم ئىرىشىش پىغانلىرىدا يېشىنگەن ئەمەسمىدى ؟!... چۈشلەر دېڭىزىدا يۇيۇنغان ۋىسال پەرىسى نەمخۇش چاچلىرىنى يېيىپ كارۋىتىمدا ياتىدۇ . ھېجران ناخشىلىرى ياڭرىغان جىگدىزارلىقتا دەستە -دەستە سېغىنىش گۈللىرىنى ئۇزاتقان فېۋرالنىڭ قوللىرىنى چىڭ سىقىپ تۇرغان سايەم ھە يۋەتلىك خۇرسىنىشلارغا قاراپ قېتىپ قالغاندا سۈكۈتتەك يەڭگىل قەدەم تاشلاپ كېتىۋاتقان ناتونۇش ئادەم مەن ئىدىم ... <br><br>قارا ، ئەي قەلبىم ئەسلىمە شاناللىرى غەمكىن ھېجراننىڭ گىلرەڭ يوللىرىدىكى تونۇش ئىزلارنى ئۆچۈرمەكتە ...<br><br><br><br>تىمتاس كېچە ...<br><br>يورۇقلۇق قوغلانغان بارچە دەرىزىلەردىن ،كوچىلار قۇپقۇرۇق گويا جەسەتسىز جىنازىلاردەك ؛ قاراڭغۇلۇق تۆكۈلگەن ھەممە ياقلارغا ، كېلىدۇ كېچە پۇرىقى تەرەپ - تەرەپتىن ؛ ئۆلۈكلەر چاقىرار تىرىكلەرنى ئۆز يېنىغا ئەكەتمەك بولۇپ ، ئويلاپ ھاياتلىق دەرۋازىسىغا سالماقنى قۇلۇپ ؛ بىلىپ پانىينىمۇ قەبرە - مازاردەك !...<br><br>تىمتاس كېچە ...<br><br>دىلبىرىمنىڭ تاتلىق شىۋىرلاشلىرى ئېرىپ كېتەر يۈرىكىمدە ، كېچە ئەينەكلىرى چۇل -چۇل بولغان تىلىكىمدە ؛ ھەرىپلەر قان - تەرلىرىمدىن مۇنار ياساپ ئۆز مەۋجۇدلۇقىنى ئاشكارىلاشقا ئۇرۇنىدۇ ، يالىڭاچ تەن كېچە قۇچىقىغا كىرىشكە ئۇرۇنىدۇ . كېچىنىڭ يالىڭاچلىقى سىر ئەمەس ، كېچىنىڭ تىمتاسلىقى مەڭگۈلۈك ھەقىقەت ، ئۆلۈم قاينىغان باياۋانلاردا ؛ ئۆلۈم كېچە بىلەن قوشكېزەك ، كېچە - يېرىم ئۆلۈم ، ئۆلۈمنىڭ رەڭگى قاپقارا گويا يۇلتۇزسىز - ئايسىز كېچىدەك ، قار -مۇز بىلەن قاپلانغان تاغ - داۋانلاردا ؛<br><br>كېچە بىلەن ئۆلۈم قۇچاقلىشىدۇ ، ئۆلۈم بەرباتلىق مۇزىكىسى چالىدۇ ؛ بەئەينى شاياتۇنلاردەك يەر يۈزىنى ئايلىنىپ ئۇسسۇل ئوينايدۇ ، ئۇسسۇل ئويناپ ھارمايدۇ ...زاۋال مۇئەككىلى قاقاھلاپ كۈلىدۇ ھۇۋقۇشلار ئاۋازىدا !...... <br><br>تىمتاس كېچە ...<br><br>دەريالار يۈزىگە چۈمپەردە ئارىتقان ، ھاياتلىق ئىزىدا مۇز بولۇپ قاتقان ؛ كېچە ئۇيقۇدىكى تەنلەرنى تۇيدۇرماي چىشلەپ تارتىدۇ ئۆلۈم ئالۋاستىسىنىڭ قارارگاھىغا ؛ گويا لالما ئىت بېلىق سىۋىتىدىكى بېلىقلارنى يېگەنگە ئوخشاش ، ۋاقىتنى يەيدۇ كېچە تىۋىش چىقارماي ؛ ئاڭلىمايدۇ ئۇيقۇ چاڭگىلىدىكىلەر ۋاقىتنىڭ ئېچىنىشلىق چىرقىراشلىرىنى؛ ۋاقىتنىڭ چىرقىراشلىرى ماھىيەتتە ئىنسانلار ئۈچۇن ئەلەملىك يىغىدىن باشقا ھېچنىمە ئەمەس ! ... ئاپئاق نۇرلار رەھىمسىزلەرچە كۆيدۈرۈلۈپ قاپقارا كۈلگە ئايلاندۇرۇلدى ، بىراق بۇنى ھېچكىم كۆرۈپ تۇرۇپ كۆرمىدى ؟!....<br><br>تىمتاس كېچە ...<br><br>كېچە قاراڭغۇلۇقىنى ئىتتىرىۋاتقان قوللىرىم تېلىپ كەتتى، كەچمىشلىرىم ھايال ئۆتمەي قېرىپ كەتتى؛ئىزتىراپلىق خىياللار ئۇيقۇمنى يەپ كەتتى !... <br><br>دەل -دەرەخلەرنىڭ قاراڭغۇ شاخلىرىدا ساقالىرى ئۇچتەك ئاقارغان سۈكۈت كۆزلىرىنى چىمچىقلىتىپ ئولتۇرىدۇ ، كېچە سۈكۈتتىن ھامىلدار بولغان . توۋا ، ھەممە يەردە سۈكۈت ، ئۇ گويا چاشقان باللىرىدەك قالايمىقان پىتراپ يۈگۈرمەكتە . تۈن پەرىزاتلىرى ھەممىلا جايدا ئۇچۇپ ئايلانماقتا . ئەشۇ سان -ساناقسىز سۈكۈت پىترىغان قاراڭغۇلۇق باغرىنى تېشىپ ئۇنى قانسىرىتىۋاتقان بىر نۇر چاقنىماقتا . بۇ نۇر ئۇيقۇدىن بىدار شائېر روجىكىدىن ، بەلكى شائېر تىنىقىدىن شېئىر بولۇپ ئوخچۇماقتا ! ... تالا -تالا نۇرغا ئايلىنىپ كېچە قاراڭغۇلۇقىنى مات قىلىۋاتقان شېئىر ئىنسانىيەتنىڭ مەنىۋىيەت سەپىرىدىكى يوللارغا كۈچلۈك ۋە پارلاق نۇر بولۇپ تۆكۈلمەكتە ! شائېرنىڭ قەلىمىدىن ئېتىلغان نۇر نەيزىلىرى كېچە قاراڭغۇلىقىنى تېشىپ ئۆتمەكتە !!...<br><br>تىمتاس كېچە ...<br><br>دىلبىرىمنىڭ چېچىدەك قاپقارا سىياھ بىلەن بويالغان تۈن ، ئۇ ئۆز يۈزىگە ئۆزى سۇۋايدۇ قارا تېخىمۇ سۈرلۈك كۆرۈنۈش ئۈچۈن . ئۇنىڭ قارا نۇر يېغىپ تۇرغان كۆزلىرىدىن چاقناپ تۇرغان غەپلەت ئۇچقۇنلىرى نادان ، لايغەزەللەرنىڭ ئۆمرىنى ئېكەكلىمەكتە ! ... ئۇنىڭ كۆزلىرى تىكىلگەن ھېلقى ۋىجىك ۋە ئورۇق شائىرنى ئۇخلىتىش ئۈچۈن ؛ نېھايەتكى ، دۇنيادا بارچە ئىنسان ئۇيقۇ دۇنياسىغا غەرق بولسىمۇ ، بىراق شائىر تۈن دېڭىزىدا قەغەزنى قولۋاق ، قەلەمنى پالاق قىلىپ يۈرىدۇ ئۈزۈپ ، بارچە ئاۋازى بىلەن قاتتىق ۋارقىراپ ؛ ئاۋازىدىن تۆكۈلىدۇ ھەربىر دانىسى مىڭ پاتمان كېلىدىغان ۋەزنى ئېغىر ، لېكىن پەيدەك يەڭگىل ئۇچقۇر ھەرپلەر ! ... <br><br>ئۇ ھەرىپلەر دۇنياسىدىن ئۈزۈپ چىقالماس ،ھەم چىقىشنىمۇ زىنھار خالىماس !... ئۇ ھەرىپلەر ئۈچۈن جان بىرەر تۇيغۇ چىنلىقىدا لاۋۇلداپ ، چاقناپ !!...<br><br>ئۇنىڭ ئاۋازىدىن ھاسىل بولۇپ گۈلدۈرماما ، تىترەپ يەر ھەم كۆك ساما ، يورۇغاي كائىنات چاقماققا ئايلانغان شېئىرنىڭ ئۇزۇن - قىسقا مىسرالىرىدا !!!....<br><br>كۆرگەن بولغىيدىڭ سەنمۇ چاقماقنىڭ يىلتىزسىمان چېقىلغىنىنى ؟! ... چاقماق ئەسلى چاقماق ئەمەس ، بەلكى شېئىر يىلتىزلىرىنىڭ بەردەم چاقنىشى !!...<br><br>گۈلدۈرماما بولۇپ گۈلدۈرلەيدۇ شائېر ئاۋازى ، ئەشۇ ئاۋازدىن چاقماق بولۇپ چېقىلىدۇ شېئىر يىلتىزى!!!.......<br><br>تىمتاس كېچە ...<br><br>دولقۇنلار شاماللارنى قەي قىلغان ، دوقمۇشلار دولقۇنلارنى توسۇش ھەلەكچىلىكىدە مات بولغان ؛ تۈن ئەجدىھاسى يالماپ يۈتىدۇ ھەممىلا نەرسىنى ، ھەتتا ئامان قويمايدۇ قارا رەڭدە بويىلىشتىن دولقۇنلارنى !... ھەممە - ھەممىنى !! .......<br><br>قارا ، ئەنە دولقۇن كېلىۋاتىدۇ يوغان - يوغان قەدەم تاشلاپ ، ھاياتلىقنى يۈدۈپ - ھاپاشلاپ ؛ ئالدىراڭغۇ ھەم ئالدامچى ۋاقىتنىڭ كەينىدىن قوغلاپ !...<br><br>تىمتاس كېچە ...<br><br>يوللار ئىپپىتىنى يوقاتقان قىزدەك قىپيالىڭاچ سوزولۇپ ياتىدۇ ، دەل - دەرەخلەر پاھىشخانا خوجايىنىدەك يولنىڭ ئىككى تەرىپىدە مىدىرلاش قۇربىتىگە ئىگە بارچە نەرسىنىڭ راھىتى ئۈچۈن يوللارنىڭ ئىپپىتىنى ساتىدۇ !... <br><br>كېچە ئۆز تىلىدا تارىخ يازىدۇ ، ئاجىزلارنىڭ كۆز يېشىنى سىياھ ، غالىبلارنىڭ مەغرۇرلۇقىنى قەلەم قىلىپ !...<br><br>- ئەڭ بۆيۈك قۇدرەت ۋە ئەڭ كۈچلۈك ھاياتلىقمۇ ئۆلۈم بىلەن زۇلمەتكە تەسلىم بولىدۇ !... -دەپ جار سالىدۇ يوقلۇق تەڭرىسى .<br><br>- ئۆلۈمدىن باشقىسى ئالدامچىلىق !... - دەپ كۆرەڭلەيدۇ قەبرىلەر .<br><br>-بىلجىرلىما !...ئەڭ بۆيۈك قۇدرەت ھەرىكەتتە !! .. ھاياتلىق ھەرىكەت بىلەن ئۆلۈم ۋە زۇلمەتنى مات قىلىدۇ !!! ... - دەپ ۋارقىرايدۇ گالاكتىكا شائىرلار تىلىدا .<br><br>ئۇنىڭ ھەيۋەتلىك ئاۋاز دولقۇنى يەر شارىنىڭ ئاتموسفىرا قاتلىمىغا بۆسۈپ كىرىپ گۈلدۈرماما بولۇپ گۈلدۈرلەيدۇ بەھەيۋەت !!... شېئىر چاقماق بولۇپ چېقىلىدۇ ، قىلىپ ھاسىل ئېلاھىي قۇدرەت !!!...............<br>                                                                     2007 -ﻳﯩﻞ  ،ﻳﺎﻧﯟﺍﺭ ،  ﻗﻪﺷﻘﻪﺭ				<p class="author">
					<strong>tumankut</strong>
				يوللانغان ۋاقتى 2007-10-1 13:24:27	</p>
			<h3></h3>
		ﺋﯩﺰﺩﯨﻨﯩﺶ   ﻣﯘﻧﺒﯩﺮﯨﺪﻩ  ﺋﯧﻼﻥ   ﻗﯩﻠﯩﻨﻐﺎﻥ   ﺋﻪﺳﻪﺭﻟﻪﺭﮔﻪ   ﺑﺎﮬﺎ   ﻳﺎﺯﺍﻟﯩﻐﯘﺩﻩﻙ   ﺋﺎﺩﻩﻡ   ﻳﻮﻗﻤﯩﺪﯗ  ؟! ....			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish29178.html" target="_blank"><strong>ﻏﻪﻧﯩﺰﺍﺕ   ﺋﯘﻳﻐﯘﺭ :  ﺋﺎﺯﺍﺏ    ﻗﻮﯕﻐﯘﺭﺍﻗﻠﯩﺮﻯ</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
