<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>سەرخىل ئەسەرلەردىن جەۋھەرلەر</title>
<link href="./izdinish40189.html" rel="canonical" />
<meta name="keywords" content="سەرخىل ئەسەرلەردىن جەۋھەرلەر ئىزدىنىش تور بېكىتى" />
<meta name="description" content="سەرخىل ئەسەرلەردىن جەۋھەرلەر ئىزدىنىش تور بېكىتى ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-121.html">تارىختىكى بۈگۈن</a> › سەرخىل ئەسەرلەردىن جەۋھەرلەر</div>

<div id="content">
			<p class="author">
					<strong>rayila</strong>
				يوللانغان ۋاقتى 2011-2-14 09:56:07	</p>
			<h3>سەرخىل  ئەسەرلەردىن  جەۋھەرلەر</h3>
		<p> </p><p>                                                                                                     </p><p style="TEXT-ALIGN: center"><span style="COLOR: #6600cc">سەرخىل ئەسەرلەردىن جەۋھەرلەر</span></p><span style="COLOR: #6600cc"><p style="TEXT-ALIGN: center"><br />‹‹ئۆزىنى ئىزدەش بوسۇغىسىدا››دىن ھېكمەتلەر</p><p style="TEXT-ALIGN: center"><br />1.ھەرقانداق بىر مەنىۋىي ئىنقىلاب ئۆزىنى بىلىش ۋە ئۆزىنى ئۆزىگە بىلدۈرۈشتىن باشلىنىدۇ.<br />2.مەدەنىيەت مەجبۇرلاشتىن ئەمەس ،ئادەمنىڭ ئىچكى قايىللىقى بىلەن ۋۇجۇدقا چىقىدۇ.<br />3.مۇھەببەت مېنىڭ مەنىۋىيىتىمنىڭ جەۋھىرى ،ھۆرمەت ئۇنىڭ پوستى.<br />4.سېنىڭ دىيانىتىڭ ئالدىڭدا تۇرغان يېتىمنىڭ  كۆز يېشىنى سۈتۈشۈڭدىن باشلىنىدۇ.<br />5.ئۆز قەۋمىدىن ياكى ۋەتىنىدىن كېچىپ تاپقان ئۇلۇغلۇقلارنىڭ ھەممىسى پۈچەكتۇر.<br />6.قولدىكى ئالامەت قول ئىگىسىنىڭ نىمە ئىش قىلىدىغانلىقىنى چۈشەندۈرۈپ بېرىدۇ.<br />7.باشقا بىرى مەجبۇرلىمىسىمۇ ،تەبىئىي ئىجرا بولغان ئەخلاقنىڭ ئۆزى ھەقىقىي مەدەنىيەتتۇر.<br />8.بىر جەمئىيەتنى نوقۇل ھالدا ئەقىل ئەقىلگە تايىنىپلا ئىزاھلىغىلى بولمايدۇ ،تارىخمۇ ھەم شۇنداق.<br />9.ھەسرىتى يوق ئايال يۈزەكى ئايالدۇر.<br />10.ئۆزىنى ئىپادىلەش بىر خىل ھۆرلۈك.<br /><br />11.مۇساپىرلىقنىڭ خېمىرتۇرۇچىنى ئۆز ۋەتىنىدىن ئېلىپ چىققان ئادەم باشقا ئەللەردىمۇ مۇساپىر.<br />12.ئانا تىلىڭ غورۇر ،مۇھەببەت ،ۋىجدان ،ئەقىدىنىڭ تىلى.ئۇ يىلىك ،مەرىپەت ،ھەقىقەت ،قۇدرەت ئۇنىڭدىن باشلىنىدۇ.باشقا تىللار گۇۋاھنامە ،شاھادەتنامە ،كاپالەتنامە،ھوقۇقنامە تىللىرىدۇر.<br />13.شائىر ھايات ھېكمەتلىرىنى تەبىئەتتىن بايقايدىغان ئادەم.<br />14.شائىر دېگەن ئوت ،ئۇ يېنىپ تۇرمىسا ئۆچۈپ قالىدۇ ،يېنىپ تۇرغانىكەن ،ئۇنى ساقلىغىلى بولمايدۇ .كىشىلەر بۇ ئوتقا مۇھتاج تۇرۇپمۇ ئۇنىڭدىن قورقىدۇ.<br />.15سېغىنىش ___ ئەسلىمىدىكى ھاياتنىڭ بەرق ئۇرۇشى.<br />16.ساقلىقنىڭ قەدرى دوختۇرخانىدا،ۋەتەن قەدرى ۋەتەندىن ئايرىلغاندا بىلىنىدۇ.<br />17.ھەر بىر تاللاش كىشى تەقدىرىگە روشەن تەسىر كۆرسىتىدۇ.<br />18.بىز ئۆزگۈرىۋاتقان ماكان ئۇقۇمىدىكى يېڭى ئۆزلۈكىمىزنى بايقىشىمىز كېرەك.<br />19.كىملىك گۇۋاھنامىسىنى كۆتۈرۈپ يۈرۈشكەن ھالدا ئۆزىنىڭ ھەقىقىي كىملىكىنى بىلمەسلىك ئادەملىرىمىزدىكى گۇمراھلىقنىڭ تىپىك جۈملىسىدىندۇر.<br />20.تارىخى يېزىش ئارخېئولوگنىڭ  چىنە سۇنۇقلىرىنى پاياتلاش ھەركىتىگە ئوخشاپراق قالىدۇ.<br />21.بىر بولسا ئارتۇقچە ھاكاۋۇرلۇق ،بىر بولسا ئارتۇقچە كەمتەرلىك 22.ئۆزىنى تۆۋەن كۆرىدىغان كىشىلەر ئىپادىلەيدىغان بىر-بىرىگە زىت ئىككى خىل پوزىتسىيە.<br />23.دىل دىلنى ،تىل تىلنى تونۇمىغان جايدا پاناھگاھنىڭ تېپىلىشى تەس.<br />24.بىر يازغۇچىنىڭ ھەسرىتىگە ئۆزىدىن باشقا ھېچكىم ئىگە ئەمەس ،لېكىن ئۇنىڭ مېھنىتى ۋە شۆھرىتىگە خەلق ئىگە ،نادان ئەلنىڭ يازغۇچىسى تېخىمۇ شۇنداق ھالغا قالىدۇ.<br />25.ئىچىڭ سۆزلىگۈدەك نەرسىلەر بىلەن توشۇپ كەتكەندە كىتاب ئوقۇغۇدەك رايىڭ قالمايدۇ.<br />26.قۇش ھەرقانچە ئېگىز ئۇچسمۇ ئۇنىڭ يەيدىغان دېنى زېمىندا بولىدۇ.<br />27.ئۆيۈم كىتاب بىلەن توشتى ،كاللام تەپەككۇر بىلەن .لېكىن ،كىتاب قويغۇدەك ئۆي ،گېپىمنى ئاڭلىغۇدەك ئۈلپەت يوق.<br />28.دىيارىمىزدىكى <span id=rlt_2 style="CURSOR: pointer; BORDER-BOTTOM: #fa891b 1px solid" onclick="sendmsg(&#39;pw_ajax.php&#39;,&#39;action=relatetag&amp;tagname=ۋاقىت&#39;,this.id)">ۋاقىت</span> كونا كېگىزگە ،شىۋاق باسقان قەبرىلەرگە ،تەكلىماكاندىكى قاقشال توغراقلارغا ئوخشايدۇ.<br />29.ھالال ئەقىدە ئاساسىدا تۈزۈلگەن ئائىلە غەم-ئەندىشە ،تۈرلۈك ۋەھىمە بىلەن تولغان بۇ دۇنيادىكى ئەڭ ئۈنۈملىك  شىپاخانا ،ساغلام ئەقىل ۋە زەخمەتسىز بىلىم ئائىلىنى شەرت قىلغان ھالدا يېتىلىدۇ.<br />30.ۋەتەن ھەرگىزمۇ جۇغراپىيىلىك مەنىدىكى زېمىن ئەمەس، بەلكى  ئۇزاق تارىخىي ئارقا كۆرۈنۈشكە ئىگە مىللىي روھ.<br />31.قەيەرگە بېرىشىڭدىن قەتئىينەزەر ئۆز مەدەنىيىتىڭدىن ئۇچۇر بېرىدىغان روھ ۋە قىياپەتكە ئىگە بولۇشۇڭ كېرەك.<br /><br />32.ئەقىدە بىرلىكى بولمىغان قانداشلىقتىن شۇمبۇيا ئۈنىدۇ.<br />33.زەي تام سۇۋاق تۇتمىغاندەك ،ساپاسىز ئادەم ئاز-تولا پۇلدارلىقنىمۇ ئۆزىگە ياراشتۇرالمايدۇ.<br />34.روھىي توقچىلىق مۇئەييەن ئىجتىمائىي تەربىيىنىڭ مەھسۇلى.<br />35.كىچىك بىر ئىشقا قىلىنغان مۇئامىلىدىن بىر ئادەمنىڭ ھەتتا بىر مىللەتنىڭ قىممەت قارىشىنى بىلگىلى بولىدۇ.<br />36.ھەرقانداق ھوقۇقشۇناس ئالدى بىلەن بىر ئىنسانشۇناس بولۇشى كېرەك ،شۇندىلا ئۇ ئۆزىنى ھەم ئۆزگىنى ئاياشنى بىلىدۇ.<br />37.خىجىلچانلىق تىل ئۆگىنىشنىڭ دۈشمىنى ،سىزنىڭ يۈزىڭىزنىڭ تىرىسى قەلەيدەك بولۇشى كېرەك.<br />38.تەپەككۇر ئىنكاس ۋە ئىنكاسقا ئىنكاس قايتۇرۇش يوللىرى بىلەن بېيىپ بارىدۇ. <br />39.ۋاقىت ئۆزىنىڭ دەل ۋاقتىدا قوبۇللانمىغان سوۋغىلىرىنى يىغىشتۇرىۋېتىشكە بەك ئۇستا.<br />40.تونۇتۇش ۋە تونۇش مىللىي كىملىكنىڭ تېشى ۋە ئەستىرى.<br />41.مەنبەسىدىن ئايرىلمىغان سۇ دۆڭدىنمۇ يول تاپىدۇ.<br />42.ئانا تىلىڭ ئۆز كۆزۈڭگە ئوخشايدۇ ،باشقا تىللار كۆز ئەينەك ،دۇربۇن ،تېلىسكوپ ،مىكروسكوپ ...دېگەنلەرگە ئوخشايدۇ .ئۇلار ھەرقانچا ئېسىل بولسىمۇ ،كۆزۈڭ يەنىلا ساق بولۇشى كېرەك.<br />43.ئىشلىتىشتىن ئۆتمىگەن بىلىم ھەقىقىي بىلىم ئەمەس.<br />44. شەھەر بىر مىللەتنىڭ روھىي ھەيكىلى.<br /><br />45.بىزگە ئىنسانلارنىڭ رەھمىتى ۋە سۆيۈنچىسى كېرەك ئەمەس ،بەلكى ئىنساب كېرەك.<br />46.ھەرقانداق تەلىم-  تەربىيە  ئىنسان توغرىسىدىكى قەدرىيەتتىن باشلىنىدۇ.<br />47.ئەجداد ۋە ئەۋلاد بىر-بىرىدىن ئايرىلىپ قالسا ،ئۇلار يېتىمدۇر.ۋاھالەنكى ،ئەجداد بىلەن ئەۋلادنى باغلاپ تۇرىدىغان نەرسە تىل ۋە مەدەنىيەتتۇر.</p><p style="TEXT-ALIGN: center"><br /><br />‹‹ئاي يامغۇرى›› رومانىدىن ھېكمەتلەر<br /><br /><br />48.بېشى يوغان بەگ بولىدۇ ،قولى يوغان قۇل بولىدۇ.<br />49.بۇ دۇنيادا دوستلارنى مەڭگۈ بىر-بىرىگە باغلاپ تۇرىدىغان نەرسە ــــ كۆڭۈل پاكلىقى بىلەن سەمىمىيەت.<br />50.يالغان گەپنىڭ پۇتى بولمىغان بىلەن قانىتى بار .<br />51.بىر ئادەمنى سىناش ئۈچۈن بىر تاغار تۇزنى بىللە يە!<br />52.ئېشەك ئۆزىنى تاغ ،سايىسىنى باغ ،سۈيدۈكىنى ياغ چاغلايدۇ.<br />53.ئۆكۈزنىڭ بوينىغا چۈشكەن بويۇنتۇرۇق كۈنلەرنىڭ بىرىدە موزاينىڭ بوينىغا چۈشمەي قالمايدۇ.<br />54.كىشىلىك تۇرمۇشتىكى ئەڭ گۈزەل بۇرچ ۋە ئىنسانىيەت تۇرمۇشىدىكى ئەڭ زور بەخت تېگى ـــ تەكتىدىن ئېيتقاندا ئۆگىنىش.<br />55.ئىشىك پاكار بولغاندىن كېيىن ئېڭىشىپ كىرمەي نىمە ئامال!<br />56.قارىغۇنىڭ كەينىدىن ئەگەشسەڭ گوداڭغا چۈشىسەن.<br />57.دوستلار زىنداندا ئەسقاتىدۇ ــ داستىخاندا ھەممە ئادەم دوست.<br />58.ئىچىڭنى تاماقتىن خالىي تۇت تاكى ئاڭا كىرەلىسۇن نۇرى-مەرىپەت.<br />بۇرنۇڭغىچە لىققىدە تۇرسا تائام قانداق سىغار ئۇنىڭغا ئىلىم مەرىپەت.<br />59.نادانلىق ،مەنىۋىي گادايلىق بەئەينى  ئىنسان  ئىنسان جىسمىدىكى مەڭگۈ يۇيۇپ بولمايدىغان كىرغا ئوخشايدۇ.<br />60.جاپا –ئازاپ چېكىپ ،ئىنسان ھۆر بولىدۇ.<br />سەدەپتە قامىلىپ ،قەترە دەۋر بولىدۇ.<br />61.كەپتەرنىمۇ چالا پوكان باقمىساڭ ،قاپاق شالدىرلاتقاندا ئۆگزىگە چۈشمەيدىغان بولىۋالىدۇ.<br />62.ئىتنىڭ ئېغىزى تەگكەنگە دەريا سۈيى بۇلغىنامتى .<br />63.شەخسىيەتچىلىك كىمدە يوق؟كىشى دېسە لەۋمۇ يۇمۇلمايدۇ .ئۆزۈم دەپ باقساڭ لەۋلىرىڭ بىر-بىرىگە يىملىشىپ كېتىدۇ.<br />64.چاشقان تۇتۇشنى بىلىدىغان مۈشۈك مىياڭلىمايدۇ.<br /><br />‹‹تارىم قوۋۇقى چېكىلگەندە›› دىن ھېكمەتلەر<br /><br />65.ۋاقىت ئۇقۇمى ۋە زامان چۈشەنچىسىگە بولغان كۈچلۈك تەخىرسىزلىك تۇيغۇسى ھازىرقى زاماندىكى تەرەققىي قىلغان مىللەتلەرنىڭ مۇھىم بەلگىسى .<br />66.شەھەر – مەدەنىيەتنىڭ بالىياتقۇسى .<br /><br />67.پىسخىكا نورمالسىزلىقى كۆپ ھاللاردا ئادەمنىڭ ئۆز روھىي تەڭپۇڭلۇقىنى يوقىتىشىدىن كېلىپ چىقىدۇ .<br />68.تارىخى ھېچقاچان كۆز يېشىغا ئىشەنمەيدۇ ، ئۇنى پەقەتلا غالىبلار يېتەكلەپ ماڭىدۇ .<br />69.رېئاللىقنى ئىتراپ قىلىش ـــــ مانا بۇ بىزنىڭ <span id=rlt_5 style="CURSOR: pointer; BORDER-BOTTOM: #fa891b 1px solid" onclick="sendmsg(&#39;pw_ajax.php&#39;,&#39;action=relatetag&amp;tagname=مەيدان&#39;,this.id)">مەيدان</span>ىمىزدۇر .<br />70.ئۆلۈم ـــ ھاياتلىقتىكى ئىنكار قىلغىلى بولمايدىغان مۇقەررەرلىك ،ئۇنىڭغا كۆز يۇمۇش ئىنساننىڭ ھەددى ئەمەس.<br />71.ئۆلۈم ــ- ھاياتلىق جۈملىسىگە ئۇرۇلغان چېكىت .<br />72.ئۆلۈم ـــ ھالاكەت  ئېڭىنىڭ مەنبەسى .<br />73.ئۆلۈم بىر خىل تىراگىدىيە يۈكسەكلىكى .<br />74.ئۆلۈم تۇنجى بولۇپ  ئىنسانىيەتتىكى ئۈزۈل -كېسىل  تەپەككۇرغا مەجبۇر قىلغان ۋەھىمىلىك سىر .<br /><br />‹‹يەھۇدىلارنىڭ سىرى›› دىن ھېكمەتلەر<br /><br />75.بارلىق بىساتىڭنى سېتىپ بولسىمۇ ،قىزىڭنى ئۆلىماغا ياتلىق قىل ،ئۆلىمانىڭ قىزىنى ئېلىش ئۈچۈن  ،بارلىقىڭدىن ئايرىلساڭمۇ ئەرزىيدۇ .<br />76.خەلقنىڭ ساداسى ـــ خۇدانىڭ ساداسىدۇر .<br />77.كىشىلەر باشقىلارنىڭ بەدىنىدىكى يېنىك تىرە كېسەلىكلىرىگە سەپسالسا سەپسالىدۇكى ،ئۆزىدىكى ئېغىر كېسەلنى كۆرۈپ يېتەلمەيدۇ.<br />78.يالغان ئېيتقۇچىلارغا بېرىلىدىغان ئەڭ ئېغىر جازا ،ئۇ راست گەپ قىلغاندىمۇ ئىشىنىدىغان ئادەم چىقماسلىق .<br /><br />79.قابىلىيەتلىك  ئادەم بىلەن ئەقىللىق ئادەمنىڭ پەرقى شۇكى ،قابىلىيەتلىك ئادەم  ئەقىللىق ئادەم مۇتلەق چۈشۈپ قالمايدىغان قىيىن ئەھۋالدىن  ئەپچىللىك بىلەن قۇتۇلىدۇ.<br />80.ئۇچراشقانلىكى ئادەمنىڭ ئارتۇقچىلىقىنى ئۆگەنگەن ئادەم دۇنيادىكى ئەڭ ئەقىللىق ئادەمدۇر.<br />81.باي ئادەملەر دېگىنىمىز ،دائىم خۇشال يۈرىۋاتقانلىقىغا قانائەت قىلىشنى بىلىدىغان ئادەملەردۇر .<br />82.دانالىقنىڭ يەتتە شەرتى <br />1.ئۆزىدىن قابىلىيەتلىكلەر بار سورۇندا <span id=rlt_3 style="CURSOR: pointer; BORDER-BOTTOM: #fa891b 1px solid" onclick="sendmsg(&#39;pw_ajax.php&#39;,&#39;action=relatetag&amp;tagname=سۈكۈت&#39;,this.id)">سۈكۈت</span> قىلىش.<br />2.باشقىلارنىڭ سۆزىنى بۆلىۋەتمەسلىك .<br />3.جاۋاب بەرگەندە تەمكىن بولۇش.<br />4.گەپ سورىغاندا ئېنىق سوراش ،جاۋاب بەرگەندە تەرتىپلىك جاۋاب بېرىش .<br />5.ئىش قىلغاندا مۇھىمى بىلەن مۇھىم ئەمەسلىرىنى جىددىي بىلەن جىددىي ئەمەسلىرىنى بىلىش.<br />6.بىلمەيدىغاننى بىلمەيمەن دېيىش ،ھەرگىزمۇ بىلىدىغان قىياپەتكە كىرىۋالماسلىق .<br />7.ئەمەلىيەتنى ۋە ھەقىقەتنى ئېتراپ قىلىش.<br />83. دوستۇڭ ھەسەلدىن تاتلىق بولسىمۇ سەن ئۇنى پۈتۈنلەي يەپ تۈگىتىپ قويماسلىقىڭ كېرەك.<br /><br />84.شەيتان ئىنسانلارنى يوقلاپ بېرىشقا ۋاقتى يەتمىگەندە ،شارابنى ئۆزىگە ۋەكىل قىلىپ ئەۋەتىدۇ. <br />85.بالاڭنى كىچىكىدە قاتتىق باشقۇر ،چوڭ بولغاندا ئەيىپلەۋەرمە.<br />86.پۇلنى شاراب ئىچىشكە ئەمەس بەلكى تىجارەت قىلىشقا ئىشلىتىش كېرەك.<br />87.مەكتەپ يوق شەھەر ئادەمنىڭ ماكانلىشىشىغا ماس كەلمەيدۇ.<br />88.دۇنيادا كۆپ ئىشلىتىشكە بولمايدىغان نەرسە ئۈچ :خېمىر تۇرۇچ ،تۇز ۋە بىر <span id=rlt_4 style="CURSOR: pointer; BORDER-BOTTOM: #fa891b 1px solid" onclick="sendmsg(&#39;pw_ajax.php&#39;,&#39;action=relatetag&amp;tagname=قارا&#39;,this.id)">قارا</span>رغا كېلەلمەسلىك .<br />89.ھەقسىز رېتسىپ يېزىپ بېرىدىغان دوختۇرنىڭ گېپىگە ئىشەنمە.<br />90.قېرىشنى تىزلىتىدىغان تۆت ئامىل بولىدۇ: قورقۇش ،غەزەبلىنىش ،بالا ۋە ئازازۇل خوتۇن.<br />91.سودىگەرلەرنىڭ ئۈچ پەرھىزى :<br />1.ئەمەلىيەتكە ئۇيغۇن بولمىغان مۇبالىغە .<br />2.بېسىمدارلىق بىلەن زور پايدا ئېلىش .<br />3.تارازىدا كەم بېرىپ خېرىدارلارنى ئالداش.</p><p style="TEXT-ALIGN: center"><br /><br />‹‹سەرسان روھ›› رومانىدىن ھېكمەتلەر <br /><br />92.ۋەتەنسىزلىك ــــ ئىنسان ئۈچۈن ئەڭ زور يېتىملىق ،پاناھسىزلىق .<br />93.ۋەتىنىدىن ـــ خەلقىدىن ئايرىلغان ئادەم باشنىڭ  كېپىكىگە ئوخشايدۇ.<br /><br />94.تەبىئەت تۇيغۇ بىلەن ياشىمايدۇ ،بىراق ئۇ ،ئىنسانلارنىڭ قەلبىدە  ئاجايىپ تۇيغۇلارنى يارىتىدۇ !<br />95.كۆرۈنمەيدىغان قىر يوق ،ئېچىلمايدىغان سىر (يوق).<br />96.تۈگىمەندە تۇغۇلغان چاشقان گۈلدۈرمامىدىن قورقمايدۇ .<br />97.ئىنسان ئۆزى قىلغان ھەر بىر ئىشقا ئۆزى مەسئۇل بولىدۇ .ئادەملەر ئارىسىدىكى ئارازلىق ياخشى ئىش ئەمەس.<br />98.ئادەم بۇ دۇنيادا پەشتاققا چىققان چاغدا يەنە يەرگە چۈشىدىغانلىقىنىمۇ ئويلاپ ياشىمىسا بولمايدۇ.<br />99.ئادەم دېگەننىڭ بۇ دۇنيادىكى ئۆمرى يازدىكى باراڭ ،كۈزدىكى غازاڭدەكلا بىر ئىش.<br />چۈنكى ،ئۆلۈم ــ يوقلۇق ،زۇلمەت ئىچىدىكى بوش نەرسە!<br />100.ئادەم بالىسى كۆپرەك دۇنيا كۆرۈپ ،ئىمانىنى قۇۋۋەت تاپقۇزغان ياخشى .<br />101.ئەركىنلىكنىڭ ئۆزى ھاياتلىق ،ئەركىنلىكتىن مەھرۇم بولغان كىشى گويا ئۆلۈك ئادەم ، ئەركىنلىكى بولمىغان دۆلەت خۇددى مازار!<br />102.كىشىنىڭ يۇرتىدا پاختىدا ياتقاندىن ، ئۆز يۇرتۇڭدا تاختىدا ياتقان ئەۋزەل.<br />103.دۇنيانىڭ قەيىرىدە بولمىسۇن ،مۇھەببەتسىز تۇرمۇش بولمايدۇ ،تۇرمۇش ئەزەلدىن مۇھەببەتنىڭ ئوچۇق ۋە يېپىق سەھنىسى بولۇپ كەلگەن.<br />104.ئادەم يۈرەكتىكى مېھىر-مۇھەببەتنى ئىزھار قىلىپ ،شۇنىڭغا چۇشلۇق  كۆڭۈلدىكىدەك جاۋابقا ئېرىشكەندە ،خۇشال بولىدۇ ،خاتىرجەم بولىدۇ !<br />105.دۇنيادا ۋەتەنسىز ئىنسان بولمايدۇ ،ۋەتەن سۆيمىگەن ئىنساندا ۋىجدان بولمايدۇ . ۋىجدانسىز ئىنساندا ئىمان بولمايدۇ.<br /><br />‹‹تاشقا ئايلانغا كۆز يېشى›› ناملىق  كىتابتىن ھېكمەتلەر<br /><br />106.پاك مۇھەببەت ۋىسالنىڭ سەۋەبى بولالمايدۇ.<br />107.ئەي ،ئىنسانلار ،سىلەر ئالدى كەينىڭلارغا ئەمەس ،ئىككى يېنىڭلارغىمۇ قاراپ قويۇڭلار.<br />108.ئۆزى ئۇزۇندىن بۇيان تەلپۈنۈپ كېلىۋاتقان نەرسىنىڭ ئەمەلىيەتتە ئەرزىمەس نەرسە ئىكەنلىكىنى سېزەلىگەن ئىنسان ھاياتنىڭ يېپيېڭى مەنزىلىگە يېتەلەيدۇ.<br />109.شېرىن چۈش ئېغىر ،كۆڭۈلسىز جۆيلۈشلەر سەۋەبلىك بۇزۇلىدۇ.<br />110.ھەر ئادەمنىڭ مۇقەددەس ماكانى  بولۇشى كېرەك ،مەيلى ئۇ ئېغىل بولسىمۇ.<br />111.تۇرمۇش ئادەمنىڭ بېشىدا ھەر ۋاقىت رەڭدار قامچىسىنى ئوينىتىپ تۇرسىمۇ ئەمما ،ئىنسان ھەرقانداق ئازاب -ئوقۇبەت  ۋە كۈلپەتلەرگە كۆنۈپ ئادەتلەنگەن ، بولۇپمۇ  ئۈمىدۋار ،ھاياتقا روبىرو تىكىلىپ تۇرالايدىغان ئادەملەر.<br /><br /><br />‹‹ئىزدىنىش››رومانىدىن ھېكمەتلەر</p><p style="TEXT-ALIGN: center"><br />112.گۈلنىڭ سايىسى بىلەن بۇيىنىڭ سايىسى ئوخشاشلا قارا كۆرۈنگەندەك ،بەزىلەرگە ھەممىلا نەرسە قارا كۆرۈنىدۇ .<br />113.دۇنيادا ھەممىلا نەرسە ئادەمنىڭ ئىرادىسىگە قاراپ يارالغان بولسىدى ،دۇنيادا خاپىلقى بولمىغان بولاتتى .<br />114.ئىنسان يىراقتا تۇرۇپ ئۈن-تىنسىز سىرداشسا ،بىر-بىرىگە قەدىرلىك بولىدۇ .<br />115.گۈلنىڭ ئېچىلىدىغان ۋاقتى بولىدۇ ،ۋايىغا يەتكۈزمەي تۇرۇپ ئۇنى مەجبۇرىي ئېچىلدۇرىمەن دېسەڭ ئۆلتۈرىسەن .<br />116.قىيىن شارائىت ئىنسان ئىرادىسىنى سىنايدىغان بىردىنبىر ئۆلچەم .<br />117.دۇنيادا مۇھەببەتتىنمۇ كۈچلۈكرەك نەرسىلەر بارغۇ.مەسىلەن ،مەغرۇرلۇق.<br />118.پەزىلەتلىك ئادەمنىڭمۇ ئەيىبى بولىدۇ .يېقىن دوستنىڭ بىرلا ئەمەس بىر قانچە ئەيىبىنىمۇ كەچۈرۈشكە بولىدۇ.<br />119.ئارتۇقچە مەغرۇرلۇق كىشىنىڭ باشقا  پەزىلەتلىرىنى خىرەلەشتۈرۈپ قويىدۇ.<br />120.بىلىم خۇددى كىيىمگە قونغان چاڭدەك كۆرۈنمەي قونىدۇ.<br />121.ئەي ياشلىق ئەجەب گۈزەلسەن –ھە! خۇشاللىقىڭمۇ ،خاپىلىقىڭمۇ ئەجەب يارىشىملىق.<br />122.ياشاشتىكى مەقسىتىمىز ــ ئىنسانلارغا پايدا يەتكۈزۈش ۋە شان –شەرەپ ئۈچۈن  ئۆمۈر بويى ئىنتىلىش.<br />123.مۇز كۆڭۈللەرنى چوڭ قىلغانمۇ پۇل ،قوزىدەك مۆمىن يىگىتلەرنى خاراب قىلغانمۇ پۇل.<br />124.بەزىدە ھەسەلمۇ ئەمەن تېتىغانغا ئوخشاش ،ئەيىبلىك بولمىغان بىر گۈزەلمۇ جېنىغا تەگكىنى ئۈچۈن ئۆز گۈزەللىكىنى يوقاتقان سەت بولۇپ كۆرۈنىدۇ.<br />125.دۇنيادا مۇھەببەتتىنمۇ لەززەتلىك بىر نەرسە بار ،ئۇ بولسىمۇ غايە يولىدا ئىزدىنىش .<br />126.ناچار تۇرمۇش ئىچىدىمۇ راھەتلىنىشنى بىلىش ــــ ئىنسانىي خىسلەت.<br />127.مۇھەببەت ،ئائىلە ــــ ئىنسان ھاياتىدا سەل قارىغىلى بولمايدىغان   مۇھىم نەرسە .لېكىن ،كۆڭلۈڭگە بىر ئۇلۇغ غايىنى  يۈكلىگەندە ئۇ ۋاز كەچسىمۇ بولىدىغان نەرسە .<br />128.ساپ مۇھەببەتلىك پاكىز يۈرەكنى پۇل بىلەن ئۆلچىگىلى بولمايدۇ .<br />129.ھەر-ھەر ئېغىرچىلىققا بەرداشلىق  بېرەلەيدىغان ئادەملەر  ـــ ھامان خۇشاللىقنى كەلگۈسىگە بېغىشلىغانلار .<br />130.ئۈمۈدۋارلىق ـــ  ئەڭ چوڭ بايلىق ،كەڭ ئالىي پەزىلەت .<br />131.ئادەمنىڭ قەلبى ئەينەككە ئوخشايدۇ ،ئۇ بىرلا سۇنسا قاداق تۇتمايدۇ.<br />132.سوقۇشتا قورققان خوراز ھەتتا بىر- ئىككى ھەپتە چىللاشتىنمۇ قېپ قالىدۇ.<br />133.مېۋىلىك  دەرەخنىڭ شاخلىرى كۆپ سۇنىدۇ .سەۋەب ،كىشىلەر ئۇنىڭغا كۆپرەك تاش ئاتىدۇ .<br />134.مۈشۈكنى قويلار ئارىسىدا باقسا مىياۋلاشنى ئۇنتۇپ ،مەرەيدىغان بولۇپ قالامدىكىن دەيمەن .<br /><br />135.جانغا تېگىدىغان قوراي – چاتقاللىق ئىچىدىمۇ بەزىدە سېنى خۇش قىلىدىغان گۈللەر ئېچىلىدىكەن .<br />136.كەتمەننىڭ دەردىنى قول بىلىدۇ ،لەززىتىنى دىل.<br /><br /><br />ئابدۇرېھىم ئۆتكۈر ئەسەرلىرىدىن ھېكمەتلەر</p><p style="TEXT-ALIGN: center"><br /><br />ئۆستۈردى قوينىدا مېنى شۇ تۇپراق،<br />ئۆلسەممۇ ماڭا ئۇ بولغۇسى يۇمشاق،<br />شۇ ۋەتەن ئىشقىدىن ئۇلۇغ نېمە بار؟<br />سىغمايدۇ كۆڭۈلگە باشقا ئىشتىياق.<br /><br />غېرىب دەردىنى غۇربەتتە ئادادىن سورا،<br />ۋىسال قەدرىنى ئاشىق گادادىن سورا،<br />ۋەتەنسىز ھاياتتا ،نە،مەنا ،نە،تەم،<br />بۇنى ئۆز ئېلىدىن جۇدادىن سورا! <br /><br />مەجنۇنتال قەددىنى ئىگىپ مۇلايىم.<br />سۇ بەرگەن ئۆستەڭگە قىلىدۇ تازىم.<br />سۈت بېرىپ ئۆستۈرگەن ئانا ئالدىدا ،<br />بۇرچىمىز قانچىلىك ئويلايلى دائىم.<br /><br />ئانا سۈتى ئاقارتقاي دىلىڭنى سېنىڭ ،<br />مەرىپەت يورۇتقاي يولۇڭنى سېنىڭ .<br />ۋەتەنگە مۇھەببەت ،كۈچ –ئۈمىد بېرىپ،<br />پەلەككە يەتكۈزگەي قولۇڭنى سېنىڭ.<br />تاھىرغا ئۆزىنىڭ زۆھراسى ياخشى ،<br />مەجنۇنغا ھۆردىنمۇ لەيلاسى ياخشى.<br />مېنىڭ بۇ سۆيگۈگە چاڭقاق دىلىمگە،<br />ۋەتەن گۈلزارىنىڭ رەناسى ياخشى.<br /><br /><br />بىراۋلار ئەلگە قىلدى جانىنى قۇربان،<br />بىراۋلار تەر بىلەن گۈللەتتى بوستان.<br />ئالار قۇش تۈلكىنى ئۈنسىز -تاۋۇشسىز،<br />قاقاقلار بىر تۇخۇم تۇغقانغا مېكيان.<br /><br />شۆھرەت كەمىرىگە ئۇزاتقىچە قول،<br />ئوتۇنچى بوۋاينىڭ ئارغامچىسى بول.<br />تاجىدارلار تاجىنىڭ كۆزى بولغىچە،<br />كۆكلەم يامغۇرىنىڭ بىر تامچىسى بول.<br /><br />بۇلبۇل ئېيتۇر:گۈلزارىمدىن ئايرىما،<br />لاچىن ئېيتۇر :قاناتىمدىن قايرىما،<br />مەن ئېيتۇرمەن: بېلىق سۇسىز نە قىلسۇن،<br />مېنى خەلقىم قۇچاقىدىن ئايرىما.<br /><br />شېئىر ئاخىرقى ھېسابتا يەنىلا كىشىلەرنى تەربىيەلىگۈچى بەدىئىي  ۋاستە.<br /><br />پىكىر يالىڭاچ ئېيتىلماي ،بەدىئىي ماھارەت بىلەن ،پوئېتىك ئۇسۇل بىلەن ئېيتىلسا ،كىتابخانغا قاتتىق تەسىر قىلالايدۇ.<br /><br />ئۆمۈر مەنزىلى ئاق قەغەزگە ئوخشار ،<br />ھەر باسقان قەدەمدە بىر ئىزىڭ قالار .<br />خاھ ماختان،خاھ ئۆكۈن ،ئۆزۈڭنىڭ ئىشى،<br />ئەڭ ئادىل ھۆكۈمنى ئەل ئاڭا يازار.<br /><br />بىرەر نادان ساڭا ئۆگەتسە دانىش،<br />كۈلۈپ قويغىن ئاڭا سەن قىلما كايىش.<br />ئېشەكنىڭ بىر مەھەل ھاڭراپ تاشلىشى،<br />ئاتوم دەۋرىدىمۇ ،تۇرمۇشتا بار ئىش.<br /><br />ئالتۇن ھەل يالاتساڭ، كېسەكتۇر كېسەك،<br />گەر ھالۋا بەرسەڭمۇ ،تېزەكلەر ئېشەك.<br />كۆرۈمسىز شۇ پىلە قۇرتىغا باق،<br />يەپ ئاددىي يوپۇرماق ،بېرىدۇ يىپەك.<br /><br />ئەجەب بىر گۆش ئىكەن بۇ يۈرەك دېگەن،<br />ھەر تەندە ئۇ ھەرخىل ھېس قىلار ئىكەن.<br />ئەگەر ئۇ ئىچمىسە ۋىجدان شارابىن،<br />ئىلغۇدا ئېسىقلىق سېسىق گۆش ئىكەن.<br /><br />گۈللا بولسا گۈل ئەمەس ،گۈلدەك پۇراقى بولمىسا،<br />گەپلا بولسا گەپ ئەمەس ،مەزمۇن تۇراقى بولمىسا.<br />ئىككى پۇتلاپ ماڭىمىش ئېيىقمۇ بەزەن تىك بولۇپ،<br />ئەرلا بولسا ئەر ئەمەس ،ئادەم سىياقى بولمىسا.<br />ئادىمىنى ئادىمى ئەتكەن ئۇنىڭ ھۆسنى ئەمەس،<br />ھۆسنى بىر سۈرەت ئېرۇر دىلنىڭ چىراغى بولمىسا.<br />بېر مىسال:پانۇسنى كۆر،شام چىراغسىز يورۇماس،<br />نۇر <span id=rlt_1 style="CURSOR: pointer; BORDER-BOTTOM: #fa891b 1px solid" onclick="sendmsg(&#39;pw_ajax.php&#39;,&#39;action=relatetag&amp;tagname=چاچ&#39;,this.id)">چاچ</span>امدۇ شام چىراغ،پىلىك ۋە ياغى بولمىسا؟!<br /><br />جاھان باقىي ئەمەس ،<span id=rlt_6 style="CURSOR: pointer; BORDER-BOTTOM: #fa891b 1px solid" onclick="sendmsg(&#39;pw_ajax.php&#39;,&#39;action=relatetag&amp;tagname=لوقمان&#39;,this.id)">لوقمان</span> چېغىدا تاپمىدى دەرمان،<br />مىسالدۇر رۇمى ئىسكەندەر ۋە ھەتتا ئەركە چىڭگىزخان.<br />كېلىپ-كەتمەك بىلەن مەشغۇل جاھانغا بىھېساب كارۋان.<br />ئۆتەر دۇنيا،كېچەر دۇنيا،پەقەت خەلقلا سۈرەر دەۋران،<br />ئۆمۈر مەنزىلىدىن تاپتىم نىھايەت شۇ ھەقىقەتنى .<br /><br />ھەر كىشى بولالىسا ئەينەك كەبى،<br />دېگۈلۈك شۇنداق كىشىنى چىن ئادەم.<br /><br />تۇتمىسا ھەركىم بىلىپ ئەينەكنى دوست،<br />بولسىمۇ مىڭ دوستى ،دوستۇم كەم دېگەي.<br /><br />شېئىر مارجان ئەمەس، يىپقا تىزىپ قويسا تۇرېۋېرىدىغان ياكى ئەزان ئەمەس ،قۇلاقنى تۇتۇپ ئېيتسا بولىۋېرىدىغان.<br /><br />ئۆتنە يېرىم قىلماق تۇرمۇشتا بار ئىش،<br />بىلىمنى ئۆتنىگە ئالماقلىق خار ئىش  .<br />بىراۋنىڭ تونىدا تەرلەيمەن دېمەك ،<br />ۋىجدانلىق كىشىگە بىر ئۆمۈر خار ئىش.<br /><br />دۇئا قىلسا ھەر ۋاخ مۆمىن مۇسۇلمان ،<br />تىلەيدۇ دوزاختىن بولماقنى ئامان.<br />ۋە لېكىن دوزاخنىڭ ئۆزى ئېيتارمىش،<br />‹‹مەن ئۆزەم قورقارمەن ناداندىن يامان››<br /><br />بىلىم يۇرتى ھېچكىشىنى يەكلىمەس.<br /><br />بىلىكتىن مەھرۇم كىشى گاس ھەم كوردۇر.<br /><br />بۇ جان شۇ چاغلىق تەندە مىڭ بېقسىپ ئامانەت تۇرغۇچە ،كۈرەشچان كەڭرى مەيداندا جاراڭلاپ ۋايىغا يەتسۇن.<br />دۈشمىنىم كۆپەيدى دەپ ھەرگىز كۆڭۈلنى غۇبار قىلما ،<br />مېنىڭ ھېچ دۈشمىنىم يوق دەپمۇ ھەرگىز ئىپتىخار قىلما.<br /><br />ئەقىلسىز تەلۋە دوستلاردىن زېرەك دۈشمەن ياخشى .<br />ياشلىقىم گۈل ئەمەسكەن  توزىسا يەنە ئاچىلغىلى ياكى كۈزدە تۇرنىدەك كەتسە، باھاردا  يانغىلى.<br />ئەگەر  ماڭا ئابىھاياتتىن بىر قەدەھ نېسىب بولسا ،ئۇنى ياشلىق سۇمبۇلى سۇلغاندا ئىچمەك نە كېرەك.<br />ساڭا دىلدار كېرەك بولسا ،كۆيۈكنى دىلغا جاھ ئەيلە .<br />ۋاپادار يار كېرەك بولسا ،ۋاپا لەۋزىنى ۋىجدان بىل.<br /><br />كىشى ھەر نەرسىنى بىلمەككە ماھىر ،<br />بىلىپ بولماققا لېكىن ئۇ ئەمەس قادىر ،<br />ئارستوتىلدەك ھېكىممۇ ئېيتقان ئىدىكى،<br />بىلگەنسىرى بىلدىم بىلمەسلىكنى ئاخىر.<br /><br />تىكەننىڭ زەھىرىدىن قورققان چىمەن ئىچرە كىرەلمەس.<br /><br />ئاشىق ئەقىدە ساقلىسا ،جاپا ھەرگىز مەڭگۈلۈك ئەمەس.<br /><br />تۇتى دوراش بىلەن ھېچقاچان بۇلبۇل بولالماس.<br /><br />ساڭا ئەشئار كېرەك بولسا ،ئېلىڭنىڭ ئىشقىنى كۈيلە.<br />كىمىكى ئىشقىنى ۋەتەنگە مەڭگۈلۈك بىشەرت باغلىسا نى مۈشكۈل ئىمتىھانلارمۇ شۇنچە ئاسان بولۇر.<br /><br />تەڭ ئىدۇق ئىككىمىز تەڭرى ئالدىدا،<br />ۋە لېكىن تەڭ ئەمەس دەۋر ئالدىدا.<br />كۆرەڭلەپ كەتمىگىن ئامەتلىرىڭدىن ،<br />تەڭ بولۇرمىز بىر كۈنى قەبرە ئالدىدا.<br /><br /><br />تىرىكتاپ قاغا-قوزغۇنغا جاھانسازلىق ھاۋا ياخشى ،<br />سەھەر گۈلشەنىدە بۇلبۇلغا ياقا يىرتىپ ناۋا ياخشى.<br />كىرەكمەس يالتىراق شۆھرەت بىلەن مەستانە غافىللار .<br />ۋەتەننىڭ دەردىگە دەرمان جاپاكەش ئاشىنا ياخشى.<br />تېگىشمەس جەندىنى ئاشىق ياقاسى زەر تاۋار تونغا،<br />كى دىلبەر ۋەسلىدە سەرسان قەلەندەرگە كۇلا ياخشى.<br />قەسەم بىللا ،تەمەيىم يوق با ھەيۋەت قەسرى زىننەتتىن ،<br />پىشانەم تەرىدىن پۈتكەن بى مىننەت بورىيا ياخشى.<br />مېنىڭ تاجسىز ساياق باشىم ئۆزۈمگە  تاجى دۆلەتتۇر،<br />ئەركسىز پادىشاھلىقتىن جاھان كەشتى گاداي ياخشى.<br />نە ھاجەت جەننەتۇل مەئۋا ،ۋەتەننىڭ قوينى بىر جەننەت ،<br />بېلىق دەريادا ئەركىندۇر ،لاچىنغا كەڭ ساما ياخشى.<br />مالالەت يەتسىمۇ بەزەن ،دىلىمغا ئۆز دىيارىمدا ،<br />بوسۇقتىن دالجىماس ئىتتەك ماڭا ئەھدۇ ۋاپا ياخشى.</span></p>				<p class="author">
					<strong>RawajTap</strong>
				يوللانغان ۋاقتى 2011-2-14 14:22:30	</p>
			<h3></h3>
		مەنمۇ ئادەتتە كىتاب ئوقۇغاندا ياخشى جۈملىلەرنى ئانچە مۇنچە كۆچۈرىۋېلاتتىم.....				<p class="author">
					<strong>rasheed</strong>
				يوللانغان ۋاقتى 2011-2-14 16:02:03	</p>
			<h3></h3>
		<p>ياخشى تېما ئىكەن.</p><p>كىتاب ئوقۇشتىن خاتىرە يېزىش ياخشى ئادەت. لېكىن مەن تېخىچە ئەسكى ئادەتتە.<img border=0 src=\"Images/Emoticons/26.gif\" width=20 height=20 /></p>				<p class="author">
					<strong>UyghurBaligh</strong>
				يوللانغان ۋاقتى 2011-2-14 16:04:24	</p>
			<h3></h3>
		<embed style=\"\" src=\"http://www.tudou.com/v/R7UA7TYygSo/v.swf\"><br />ماۋۇنى ئاڭلىغاچ ئوقۇڭىزلەر<img src=\"Images/Emoticons/15.gif\" border=\"0\" /><br />				<p class="author">
					<strong>Jalzat0013</strong>
				يوللانغان ۋاقتى 2011-2-14 18:50:19	</p>
			<h3></h3>
		<p>كۆپىنچىمىز ئۆزىمىزنىڭ دېگەن  پاساھەتلىك سۆزلىرىنى قالايمىقان تاشلاپ قويۇپ ياكى رەتلەپ قويماي ئەشۇ كۆڭلىمىزدىكىگە ئوخشاش گەپنى( ھېكىمەتلىك سۆزلەرنى) كۆرسەك ئاندىن خۇشاللىق بىلەن خاتىرلىۋالىمىز.</p><p> بەلكىم باشقىلار دەل جايىغا چۈشۈرۈپ دېيەلسە كۆڭلىمىزگە بەكرەك ياراپ قالىدىغاندۇ . </p><p> بىراق ئۆزىمىزنىڭ يوق . ھەرۋاقىت ئېسىمىزدە بولسۇنكى : بىزمۇ شۇلارغا ئوخشاش ئادەم . </p>				<p class="author">
					<strong>dawanqi</strong>
				يوللانغان ۋاقتى 2011-2-14 21:30:51	</p>
			<h3></h3>
		مېنىڭ ھېكمەتلىرىم:دۇنيادا ھەممە ئىش-نەرسىنىڭ چىكى بۇلىدۇ،ھەتتا تەڭرىنىڭ سەۋىر-تاقىتىمۇ شۇنداق.......!ئۇنداق بولمىغاندا تەڭرى بىزگە قىيامەتنى كەلتۈرمىەەن بولاتتى			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish40189.html" target="_blank"><strong>سەرخىل ئەسەرلەردىن جەۋھەرلەر</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
