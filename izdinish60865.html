<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>نەزىر مۇفتىمغا خەت</title>
<link href="./izdinish60865.html" rel="canonical" />
<meta name="keywords" content="نەزىر مۇفتىمغا خەت ئىزدىنىش تور بېكىتى" />
<meta name="description" content="نەزىر مۇفتىمغا خەت ئىزدىنىش تور بېكىتى ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-105.html">شېئىرىيەت گۈلزارى</a> › نەزىر مۇفتىمغا خەت</div>

<div id="content">
			<p class="author">
					<strong>bireylen</strong>
				يوللانغان ۋاقتى 2014-11-23 16:22:36	</p>
			<h3>نەزىر مۇفتىمغا خەت</h3>
		     بەزىدە ئىختىيارسىزلا ئوتتۇرا مەكتەپ ھاياتىمنى ئەسلەپ قالىمەن . نەقەدەر گۈزەل ، غەم-غۇسسىسىز ئۆتكەن كۈنلەر ئىدى-ھە  ! ئۇ چاغلاردا ھەر ئوقۇش مەۋسۇمى باشلانغاندا تۇنجى بولۇپ قىلىدىغان ئىشىم ئەدەبىيات كىتابنى باشتىن-ئاخىر تولۇق ئوقۇپ چىقىش ئىدى . بەزىدە تەقلىد قىلىپ ، تۇراق – قاپىيەسىنى كەلتۈرۈپلا «شېئىر»لارنى يېزىپ قۇياتتىم ، ھازىر ئوقۇپ باقسام كۈلۈپ كېتىمەن .<br />
     بۈگۈن  ئوتتۇرا مەكتەپ ئەدەبىيات دەرسىدە ئۆگىنىپ ئۆتكەن مۇنەۋۋەر ئەسەر  ، ئۇيغۇر  كلاسسىك شېئىرىيتىدىكى مەشھۇر ساتىرا — نەزەر مۇفتىمغا خەت ( يەنە بىر نامى – يامان ئات قىسسىسى )نى تورداشلارنىڭ ھوزۇرىغا سۇنىمەن .<br />
<br />
دۇئايى بىئەدەد ،غوجام ، نەزەر مۇفتىمغا ئەلۋەتتە ،<br />
تەھىيياتۇ سەلامىم ئانچۇنان ئاھۇ-نەدامەتتە ،<br />
ۋىسال بولغاي دۇئا بىرلە سەلامىم ياخشى سائەتتە ،<br />
سېنى ياد ئەيلىگۈم  ھەركۈن سەھەرلەردە ئىبادەتتە ،<br />
كى سەندىن ئۆزگە دوستۇم يوق ئىدى ئاقسۇ ۋىلايەتتە .<br />
<br />
ساڭا مەن نامە يازدىم ، نامۇناسىپ لەۋزىدىن ئەي يار ،<br />
بىھەمدۇللاھ ، تىرىكلىكتىن نىشانە ئەيلىدىم ئىزھار ،<br />
بىلىشنى ئىستىسەڭ ، مۇندا شۈكۈركىم ، بىز ئەمەس بىمار ،<br />
تىنىڭ ساقمۇ بۇ كۈنلەردە سېنىڭ ، ئاندا نە ھالىڭ بار ،<br />
مۇشەققەتلىكمۇ سەن ، يا ئۆتتىمۇ ئۆمرۈڭ پاراغەتتە ؟<br />
<br />
قېرىلىق ھالىدىن سورىسام ، يېتىشتى نەچچىگە ياشىڭ ،<br />
سېنىڭ ھالا بۇ كۈنلەردە ئاقارمىشمۇ قارا باشىڭ ،<br />
ئايال ،ئۇششاقلىرىڭ ساقمۇ ،يەنە قەۋمۇ قېرىنداشىڭ ،<br />
نېچۈكدۈر ئىشتىھايىڭ ھەم ، سىڭەمدۇ يىگەن ئاشىڭ ،<br />
ئۆزەڭ ئوبدان،چىرايىڭ تازىمۇ ھۆسنى مالاھەتتە؟<br />
<br />
ئىشتكىل ، ئەي رەفىقا، سۆزنى ئەھمەدشاھ قاراقاشتىن ،<br />
بايان ئەيلەيكى ھالىمنى ساڭا ئەمدى يېڭىۋاشتىن ،<br />
ئەقىدەم بار ئىدى شۇنچە يېقىن تۇغقان-قېرىنداشتىن ،<br />
سېنىڭ كۆڭلۈڭ ماڭا قاتتىق ئىكەن گويا قارا تاشتىن ،<br />
كۆرۈپ مەن ، بىلگىنىم يوق ئۇنى ئەينى زەرۇرەتتە .<br />
<br />
سېنى مەن دوستۇ -يارىم دەپ ، كۆڭۈلدە ئېئتىقاد ئەتكەچ  ،<br />
مۇھەببەت رىشتىسىدىن ھەر زامان كۆڭلۈمنى شاد ئەتكەچ  ،<br />
سۈپەتىڭنى قىلىپ دائىم خوتەن ئەھلىگە ، ياد ئەتكەچ  ،<br />
ئەۋەتتىم ساڭا ئاتمىش تەڭگەنى ، كۆپ ئىئتماد ئەتكەچ ،<br />
ئەۋەتكەي بىر ياخشى ئات دەپ ، ھامان ئۆتتۈم خىيالەتتە .<br />
<br />
پۇلۇمنى توختىتىپ بىر يىل ، ئەۋەتىپسەن ماڭا بىر ئات ،<br />
ئېشەكچە يوقتۇر رەفتارى ، بۇ ئاتنىڭ ھەر مىجەزى يات ،<br />
كى يولدا توختىۋالدى قامچا بىلەن ئۇرمىسام پات-پات ،<br />
كۇلا-ئارغامچىنى ئۈزدى قوزۇققا باغلىسام قات-قات ،<br />
ئۇلاپ ئارغامچىنى ھاردىم،كۈنى قالدىم ھالاكەتتە .<br />
<br />
بايان ئەيلەي يەنە بىر-بىر بۇ ئاتنىڭ ئەيبىنى ، ئاڭقا ،<br />
قىڭغىر قۇيرۇق ، سىڭا سۆڭگەچ ، پۇتى مايماق ، بويى لاڭقا ،<br />
بىرى تەپكەك ، بىرى مۆڭگەك ، بۇ ئەيىپلەر ئۈستىگە ماڭقا ،<br />
ساماندىن بەش كۆشۈك يەپ ، قەدەمدە بىر تۇرۇپ ساڭقا ،<br />
تۇغۇلماس ھېچ ۋىلايەتتە كەبى بىر ئات بۇ قىياپەتتە .<br />
<br />
مىنىپ چىقسام ئېلىپ ئۇردى ، يىقىلدىم ، نەچچە كۈن ياتتىم ،<br />
قويۇپ بەرسەم ، بۇزۇپ باغنى ، ھەمىشە ئەلنى قاقشاتتىم ،<br />
سۇغارغاندا قېچىپ سۆرەپ ، ئاران ھارغاندا توختاتتىم ،<br />
تېگىشتىم ئۇي بىلەن بەش-ئالتە نەۋبەت ، ئون قېتىم ساتتىم ،<br />
قىلىپ دەۋا كېلىۋەردى ، ماڭا ياندى شەرىئەتتە .<br />
<br />
ئەگەر يولغا مىنىپ چىقسام ، تۈزۈك يۈگرۈپ چاپالمايدۇ ،<br />
ۋە يا ئۇي ھارۋىسى بىرلە بارابەرمۇ ماڭالمايدۇ ،<br />
مۇبادا توختىۋالغاندا ئۇرۇپ قويسام چىچاڭلايدۇ ،<br />
مىنىپ تۇرغان كىشى شۇئان بېرىپ يەرنى قۇچاقلايدۇ ،<br />
خەتەرلىكتىن بۆلەك خىسلەت تېپىلماس بۇ كاسافەتتە .<br />
<br />
ئۇرۇپ مىڭ تەستە چاپتۇرسام ، سوكۇلدايدۇ ئىشەك ئوخشاش ،<br />
قورساق سانجىق بىلەن ئاغرىپ ، كېتەر گويا زىڭىلداپ باش ،<br />
يەنە بىر ئەيىبى شۇدۇر چىرقىراپ سەت ، يولدا تاپ توختاش ،<br />
زېرىكمەي مىنسە ، بىر سائەت بېرەلمەس ھېچ كىشى بەرداش ،<br />
شەھەر-يېزا ئارا قىلغان سەفەر ، سەيلە-ساياھەتتە.<br />
<br />
زۆرۈرىيەتتىن مىنىپ ، دوستلار بىلەن  بارسامكى بىر سارى ،<br />
بولالماي چۈشكىچە ، ئاش ۋاقتلىق يەرگىچە بېرىپ ھاردى ،<br />
كېيىن قالسىدى ئېشەكتىن ، ناگاھان ئۇي بىلەن تەڭ باردى ،<br />
پېتىققە بىر پېتىپ ئالسا ، كۆتەرسە قوپماغاي زادى ،<br />
قايان بارسام بۇ ئات بىرلەن قالىپدۇرمەن فەلاكەتتە .<br />
<br />
ئېرىقنى كۆرسە ياندى ئارقىسىغا ، ئۆتمىدى ئاتلاپ ،<br />
ئەگرى يولغا كىرىپ ئالسا مەگەركىم ، ھارمىدى قاتراپ ،<br />
غۇلاپ بوينىدىن چۈشتۈم ، قاترىغاننىڭ زەربىدىن چاچراپ ،<br />
ئىچىم سانجىق بىلەن تولدى ، قوۋۇرغام بەنتىدىن ئاجراپ ،<br />
ساقايدىم ھەر زامان پارپى بىلەن مەئجۇنى شەربەتتە .<br />
<br />
بوغۇز يىسە بېسىپ يىدى تولا ئىخلاس بىلەن چايناپ ،<br />
خورازدىن قىزغىنىپ ، پۇرقۇپ ، تېپىشلەپ پۇتلىرى ئويناپ ،<br />
سۇۋۇتقاندا تۇرار مۈگدەپ ، كۆزىدىن ھەم چافاق قايناپ ،<br />
كى باشى ساڭگىلار يەرگە ، چىۋىنلەر بەستىنى قاپلاپ ،<br />
قايسى بىر جانغا خۇش كەلگەي سىياقى بۇ لاياقەتتە ؟<br />
<br />
جاھان بازارىدا ھېچكىم بۇ ئاتقا تەڭنى تاپماسلەر ،<br />
يىقىلسا گاھىدا مۈدۈرۈپ ، تىپىپ-ئۇرمىسا قوپماسلەر ،<br />
زورىدىن بىر يۈگۈرسۇن دەپمۇ  ھەرنە قىلسا ، چاپماسلەر ،<br />
سالاملاشسام ، تۇرۇۋېلىپ ، تاياقسىز زادى ماڭماسلەر ،<br />
دەرىخا ، قالمىسۇن يولدا ھېچكىم ئۇشبۇ ھالەتتە ،<br />
<br />
تىپىپ قاشىغە كەلتۈرمەس كىشىلەرنى ، يەقىن بارسا ،<br />
تۇيۇقسىزلا مۆڭۈپ قاچقاي ، بىرەر شەپە تۇيۇپ قالسا ،<br />
چېچېپ رەسۋا قىلار ئوت-چۆپ ، ساماننى ئالدىغا سالسا ،<br />
ئوقۇر ئۆرۈيدۇ ھەركۈندە ، ئېغىل ئىچرە ئورۇن ئالسا ،<br />
بۇ ئاتتىن بەك زېرىكتىم مەن بېقىپ بىچاغ بىتاقەتتە .<br />
<br />
ئېغىلنى توختىماي بۇزدى ،ئىشىىكنى كۆپ قېتىم چاقتى ،<br />
بوغۇپ تەخەينى ئۆلتۈردى ، موزاينىڭ ھەم خۇنى ئاقتى ،<br />
قېچىپ كەتسە تۇتۇق بەرمەي ، تالاي كۈن باشقىلار باقتى ،<br />
تۆلەپ ھەق ھارمىدىم مەنمۇ ، ھامان ھەركىمگە خۇشياقتى ،<br />
تالافەتتىن بۆلەكنى كۆرمەدىم ، قايغۇ-نەدامەتتە.<br />
<br />
بوشاپ چىقسا تالاغا ، توختىماي سەكرەپ چىچاڭلايدۇ ،<br />
كىرەر بولسا چىمەننى چەيلەبان  بوستاننى چاڭلايدۇ ،<br />
كىشىنى كۆرسە كىشنەپ ، كەلسە چىشلەپ ، تېخى قوغلايدۇ ،<br />
قاپاقۇ-كوزىنى چەيلەپ ، چۆگۈننى ئۆرە قويمايدۇ ،<br />
بالا-ئۇششاقلىرىم بۇ ئات بىلەن ھەردەم ئاداۋەتتە .<br />
<br />
بۇزۇپ ئەلفازىنى بىركۈن قاچىپ بىر مەلىگە يەتتى ،<br />
كى قوغۇنلۇققا كىردى ، ئىشتىھا بىرلە غاجاپ كەتتى ،<br />
جامائەت ئولىشىپ شۇدەم ، ئاغز-بۇرنۇمنى قان ئەتتى ،<br />
بەدەل بەردىم تاغار ئاشلىق ، قورساقنى دەرد-ئەلەم ئەستى ،<br />
بۇ ئات بىرلەن قالىپدۇرمەن ھەمىشە كۆپ مەلامەتتە ،<br />
<br />
مېنى زاڭلىق ئېتىشتى خەلق ، بۇ ئات ئەھۋالى كۆپ تارقاپ ،<br />
ئېلىپ چىقماسقا بەند قىلدىم ، ئۇنى تۈۋرۈككە چىڭ باغلاپ ،<br />
قوماردى- يۇلدى تۈۋرۈكنى ، كىچە كىرسەم مۆڭۈپ قۇتراپ ،<br />
كاسەپەتنى ئېغىل باسقاچ توكۇر بولدى پۇتى ئاقساپ ،<br />
دېدىم مەن : ئۆلسىمۇ ئۆلسۇن ، خۇدا قىلغان ئىرادەتتە .<br />
<br />
ئۇرۇق -تۇغقانلىرىم قانچە قاشىمگە ئات سوراپ كەلدى ،<br />
بۇ ئاتنىڭ ئەسلى خۇي-پەيلى مېنى غەمگە ئوراپ كەلدى ،<br />
باھانە ئەيلىسەم نەچچە ، ئۇلار يامان قاراپ كەلدى ،<br />
ئىلاجىم يوق بېرىپ تۇردۇم ، مىنەلمەي ياندۇرۇپ كەلدى ،<br />
بۇ جانىم چىققىلى تۇردى كۈنى يۇزمىڭ خىجالەتتە .<br />
<br />
ئەۋەتكەن بۇ ئېتىڭغا ھېچ كىشى بىر يول قاراپ باقماس ،<br />
قەلەندەر بىلەن ئابدالدىن بۆلەكلەرگە غولى ياقماس،<br />
كۆتۈرۈپ گەز بويى ھېچ ئات ساغرىنى ئۇنىڭدەك چاقماس،<br />
كىشىكىم ئات بالاسىدىن بۇنىڭدەك بىھېساپ قورقماس،<br />
ئېلىشتىم ،غەم بىلەن قايغۇ بېسىپ تائەت- ئىبادەتتە.<br />
<br />
تولا ھەيدەۋېتىپ باقتىم ، سوراپ – ئىستەپ ئېلىپ كەلدى ،<br />
يىدى ئات ئاشلىقىمنى دەپ ، نەچچە نەۋبەت زىيان سالدى ،<br />
زىياننى بەرمەسەم ، ھەيدەپ كېتىپ ، ئۈچ كۈن سولاپ سالدى ،<br />
يېغىپ يۇرت خەلقىنى ، ئالدى زىياننى ، ئات ماڭا قالدى ،<br />
خالايىق ئىچرە قالمىشتۇر ، باشىم ئانداق شىكايەتتە .<br />
<br />
قۇتۇلسام ئۇشبۇ ئاتتىن دەپ خېرىدارىنى ئاختۇردۇم،<br />
بېدىكنى ھەرقاچان كۆرسەم ،چۈچۈك تىل بىرلە يالۋۇردۇم،<br />
قېرى ھالىم بىلەن قاتراپ ئۆيگە كۆپ مېڭىپ ھاردىم،<br />
يېيىشلىك ھەم كۇچى بار دەپ ئۇنى مەن شۇنچە ماختادىم،<br />
بازاردا يەتمىدى ئالغان پۇلۇمغا بۇ سالاھەتتە.<br />
<br />
ساتالمايىن بۇ ئاتنى مەن ، سېلىپ ھەر ھەپتە بازارى ،<br />
بۇ ئاتنىڭ ئەپتىدىن قورقۇپ يېقىن كەلمەس خېرىدارى ،<br />
يامانلىق شۆھرىتى بولدى خوتەن بازارىدا جارى ،<br />
بىراۋ كۆرسە ئۇنى ، قاچتى ، ئالىپ بارغىن دەپلا نارى ،<br />
نىتەيكىم ، مەن بۇ كۈن دوست-يار ئارا كۆپ-كۆپ مالامەتتە .<br />
<br />
بىزار بولغاچ تولا كۈن-تۈن ، يەنە بازارغا ئەپ چىقتىم ،<br />
تىلىگەنگە ساتايچۇ دەپ ، بۇ سۆزنى ئۆيدە دەپ چىقتىم ،<br />
يېپېپ جۇل ھەم يەنە ئوبدان ئېگەر ئۈستىگە سېپ چىقتىم ،<br />
سېتىلماي قالمىغىيدى دەپ تۈمەن مىڭ غەمنى يەپ چىقتىم ،<br />
نادامەت ئەيلىدىم  ،قالدىم ئەجەپ بىچاغ زەلالەتتە .<br />
<br />
كى ئاندىن ئىككى ئاي باقتىم پىچانغا كۈنى-تۈن باغلاپ ،<br />
سىلاپ جىسمىنى ھەر كۈندە كۈنجۈت يېغىدا ياغلاپ ،<br />
بوغۇزنى قاينىتىپ بەردىم ، يېدى ھەر چاغ ئۆزى چاغلاپ ،<br />
بېدىكلەر ئولىشىپ يالغاننى ئېيتىپ ، بەكمۇ جىق داڭلاپ ،<br />
ئاخىر ساتتىم نېسىگە ، بىر قەلەندار ئالدى مۆھلەتتە .<br />
<br />
شىكايەتكە ئېغىز ئاچسام ، ئارام ئالماي قىلارمەن داد ،<br />
قۇتۇلدۇم ئۇشبۇ ئاتتىن ، بولدى كۆڭلۈم قايغۇدىن ئازاد ،<br />
سۇنۇپ پۇت-قولىنى ياتقۇم ئەمدى راست روھى -رەۋانىم شاد ،<br />
نەزەرلەردىن ھەزەرلەر ئەيلەمەككە مىڭ قەسەملەر ياد ،<br />
كى ئۆمرۈم ئۆتكۈسىدۇر دوستۇ-يارانلەرگە ساداقەتتە .<br />
<br />
چۈشۈپتۈر ئاسماندىن ئون تۇلۇمدا لاپ بىلەن يالغان ،<br />
بىرى ئالەمگە تارقاپ ، توققۇزى مۇفتىمغىلا قالغان ،<br />
پۈتۈن يالغان ئەمەسمۇ ئاتنى ئاتمىش تەڭگىگە ئالغان ،<br />
بۇ ئاتمىش تەڭگىدىن ئېنىقكى ئوتتۇز تەڭگىنى سالغان ،<br />
بېيىپ كەتكەن ئىكەنسەن ئەسلىدىن شۇنداق خىيانەتتە .<br />
<br />
ئۆزۈڭ موللا بۇرادەر ، ئەجەپكى نەپسىڭ غالىپ،<br />
چىرايىڭ خوپ سالاپەتلىك ، بىلۇرمەنكىم دىلىڭ قالىپ ،<br />
بولۇپدۇرسەن سەن بېرىپ ئاندا كىشىنىڭ ھەققىگە تالىپ ،<br />
كۈنۈڭ ئوبدانمىدۇر ئەي يار ، مېنىڭ ھەققىمنى ئېپقالىپ ،<br />
كۆچۈرۈپ روزىغارىڭنى يۈرۈپسەنمۇ ھالاۋەتتە؟<br />
<br />
سېنى مۇفتى دېگەن بىلەن تۈزۈك ئانچە ساۋاتىڭ يوق،<br />
سېنىڭ ھەق بىلەن ناھەق بىلىش چاغلىق ئىمانىڭ يوق،<br />
ساداقەت يارۇ دوستلارغا ئۈمىد ۋە ئېتىقادىڭ يوق،<br />
قېرىنداش ، ئەلگە ، تۇغقانغا تېرىقچە ئىئمادىڭ يوق،<br />
ئىشەنگەي كىم ساڭا ئەمدى ، بۇرادەر ، ئۇشبۇ ھالەتتە.<br />
<br />
نومۇس قىل خەلقى ئالەمدىن ، سالامەت سەن ، ئەمەس بىمار ،<br />
خىيانەتلىك قىلىپ شۇنچە ، خىجىللىق ئەيلىمەك دەركار ،<br />
مېنىڭ ھەققىمنى يەپسەن ، ئۆزگىنىڭ ھەققىنى يېمە زىنھار ،<br />
كىشىنىڭ ھەققىنى يەپ مىڭ ئىبادەت قىلغنىڭ بىكار ،<br />
سەئىي بىرلە كۈنى-تۈن ئۇخلىماي تۇرساڭمۇ ئىبادەتتە .<br />
<br />
ماڭا ئۇ ئات ئۈچۈن دائىم ئۆيۈمدە كۆپ مالامەتتۇر ،<br />
يېمەك بىر ئاتتا ئوتتۇز تەڭگىنى قانداق خىيانەتتۇر ،<br />
يېقىىنلاشقاچ قىيامەت ، بەد دىيانەتلىك ئالامەتتۇر،<br />
مېنىڭ قالغان پۇلۇم بىر نەچچە كۈن سەندە ئامانەتتۇر،<br />
بېرەردۇرسەن ئۇنى تاڭلا تولۇق روزى قىيامەتتە.<br />
<br />
_________________________________________<br />
رىۋايەت قىلىنىشچە ، قاراقاشلىق ئەھمەدشاھ ئىلىم ئالغىلى قەشقەر خانلىق مەدىرىسكە ( يەنەبىر رىۋايەتتە بۇخاراغا ) ئوقۇشقا بارىدىكەن . ئۇ يەردە نەزەر ئىسىملىك ئاقسۇلۇق تالىپ بىلەن ھۇجرىداش بولۇپ ئوقۇپ قايىتقانلىرىدىن كېيىن نەزەر ئاخۇن ئاقسۇغا مۇپتى، ئەھمەدشاھ ئاخۇن خوتەنگە مۇدەررىس بولىدىكەن . ئۇ ئاتخۇمار ۋە ئاقسۇ ئېتىنىڭ داڭقىدىن خەۋەردار كىشى بولغىنى ئۈچۈن قەدىناس ساۋاقدىشى نەزەر مۇپتىغا 60 تەڭگە ھاۋالە قىلىدىكەن . بىر يىل ئۆتكەندىن كىيىن كارۋان ئارقىلىق ئاتنىڭ ئەۋەتىلگەنلىكى ھەققىدە نەزەر مۇپتىدىن خەۋەر كىلىدىكەن . ئات قاراقاشقا كەلگەندە ئالدى بىلەن بىر كىشى «خۇش خەۋەر » ئېيتىپ سۆيۈنچە سوراپ كېلىدىكەن ۋە ئاندىن بىر كىشى ئاتنى سۆرەپ ، كالتەك تۇتقان ئىككى كىشى ئارقىسىدىن ھەيدەپ ھويلىغا كىرىپ كىلىدىكەن . قارىسا ئاجايىپ بىر ئات ….  كۈلكە-مەسخىرىلەر كۆپىيدىكەن . ئىزاغا قالغان ئەخمەتشاھ ئاخۇن بۇ ئات توغرسىدا بىر نەزمە يېزىپ ئۇنى ئوقۇپ بىرىپ كېلىش ئۈچۈن ماھىر ئىككى شاگىرتىنى ئاقسۇغا ئەۋەتىدىكەن . نەزەر مۇپتى خوتەندىن كەلگەن مېھمانلار شەرپىگە باغ زىياپىتى ئۆتكۈزىدىكەن . شۇ سورۇندا شېئىر ئوقۇلىدىكەن. باشتا ئۈنلۈك ئوقۇشنى تەلەپ قىلغان مۇپتى ، شېئىرنىڭ بىر يەرلىرىگە بارغاندا «توختا ، ئوقۇما ، بەش سەر بىرەي ، خۇدا ھەققى …… ئوقۇما ………… » دەپ توۋلايدىكەن ، ئاممىنىڭ تەلىپى بويچە شېئىر تولۇق ئوقۇلىدىكەن . جامائەت قاقاقلاپ كۈلۈپ چاۋاك چالىدىكەن . بۇ چاغدا سەپراسى ئۆرلىگەن نەزەر مۇپتى ئاچچىغىدا ئۆزىنى كاچاتلاپ ، ساقىلنى يۇلۇپ ، قاتتىق بىر ۋارقىراپ ئوڭدىسىغا چۈشىدىكەن . قارىغۇدەك بولسا ئۇ پانىي ئالەمدىن باقى ئالەمگە سەپەر قىلغانىكەن .  ps: يۇقارقىسى بىزنىڭ ئەدەبىيات كىتابىمىزدىكى چۈشەندۈرۈش . «ئەھمەدشاھ قاراقاشى» ناملىق كىتابتا ۋەقەلىك ئەسلى بۇنداق ئەمەس ، ئىش ئەسلى مۇنداق ئىكەن ئىدۇق ……. قىزىقساڭلار ئۆزۈڭلار شۇ كىتابنى كۆرۈپ بېقىڭلار ، مەن ئاشكارىلىۋەتسەم قىزىقىشىڭلار سوۋۇپ قالمىسۇن .				<p class="author">
					<strong>kakkur</strong>
				يوللانغان ۋاقتى 2014-11-23 16:46:49	</p>
			<h3></h3>
		بۇ شېئىرغا شۇنچىلىك ئىشتىياقىم بار ئىدى، دەرسلىك كىتابتىن كۆرۈپ يادلىۋالغانتىم خانىم ماختىغان ئىدى، نىمە دىگەن كۈچلۈك قەلەم قۇۋىتى ھە! <br />
مۇشۇ شېئىرغا قارىساملا نەقەدەر دۆتلىكىمنى ھىس قىلىمەن				<p class="author">
					<strong>Comeon</strong>
				يوللانغان ۋاقتى 2014-11-23 17:18:07	</p>
			<h3></h3>
		ئېسىمدە قېلىشىچە مۇشۇ مۇنبەردە بۇ شېئىر توغۇرلۇق مۇنازىرە قىلىشقان ئىدۇق . نەزەر مۇفتىنىڭمۇ ئەھمەتشاھقا قايتۇرغان شېئىرى ئۇچرىغاندەك ئېسىمدە . ئەسلىدە نەزەر مۇفتىنىڭ ئەۋەتكەن ياخشى ئېتى ، ئامانەتنى يەتكۈزگۈچىلەر تەرىپىدىن خىيانەت قىلىنغان بولۇشى مۇمكىن . يۇقىردىكى بايانلاردىنمۇ بۇنى ئىسپاتلىغۇدەك ئۇچۇرلار بار ... مەسىلەن نەزەر مۇفتى خەتنىڭ كەلگەنلىكىنى بىلگەندە ، ئالايىتەن زىياپەت ئورۇنلاشتۇرۇپ دوستىنىڭ رەھمىتىنى ئاڭلاشقا تەييار تۇرىدۇ. ‹ئۈنلۈك ئوقۇ› دېگەن يېرىدىن بىلىنىدۇ. ئەگەر ئۆزى راست قاشاڭ ئاتنى ئەۋەتكەن بولسا ، ئەھمەتشاھنىڭ ئىستىداتى بويىچە ئۇنىڭدىن چىرايلىق گەپ ئاڭلىمايدىغانلىقىنى بىلىدۇ، شۇڭا شېئىرنى ئوقۇتماسلىقى مۇمكىن ئىدى... ...مۇشۇنداقراق بىريەكۈنلەرنى چىقارغاندەك ئېسىمدە ، بەزى تورداشلارمۇ يەنە نۇرغۇن ئىسپاتلارنى كۆرسەتكەندەك ئېسىمدە ... ... بولسا نەزەر مۇفتىغا ھەققانىيەتنى قايتۇرۇپ بېرەيلى{:87:}				<p class="author">
					<strong>GoodLuck</strong>
				يوللانغان ۋاقتى 2014-11-23 17:57:08	</p>
			<h3></h3>
		مەنمۇ نەزەر مۇفتىنى ئانداق ئوسال ئادەم بوممىسا كېرەك دەپ خىيال قىلىمەن. <br />
<br />
بۇ شىئېرنى ئەدەبىيات كىتابىمىزدا تۇنجى كۆرگەندە بىرقانچەيلەن غۇژمەك بولۇپ ئوقۇپ تازا كۈلگىنىمىز ئېسىمدە. 				<p class="author">
					<strong>GoodLuck</strong>
				يوللانغان ۋاقتى 2014-11-23 17:58:33	</p>
			<h3></h3>
		كامون بۇرادەر دېگىنىدەك، بولسا ئۇچۇرلارنى توپلاپ، نەزەر مۇفتىغا ھەققانىيەتنى قايتۇرۇپ بېرەيلى. مۇنبەرگە چىقىدىغان ئوقۇتقۇچىلار بۇ شىئېر ھەققىدە ئوقوغۇچىلىرىنى يېڭىچىراق بىر پىكىرگە يىتەكلەپ قويسا ئەجەپ ئەمەس. 				<p class="author">
					<strong>terjiman</strong>
				يوللانغان ۋاقتى 2014-11-23 18:06:07	</p>
			<h3></h3>
		بۇ نەزەر مۇفتىمنىڭ جاۋاب خېتى ئىكەن...<br />
مەنبەسىنى ئۇنتۇپ قاپتىمەن...				<p class="author">
					<strong>XXXXYXXXX</strong>
				يوللانغان ۋاقتى 2014-11-23 18:19:55	</p>
			<h3></h3>
		سېنى مۇفتى دېگەن بىلەن تۈزۈك ئانچە ساۋاتىڭ يوق،<br />
سېنىڭ ھەق بىلەن ناھەق بىلىش چاغلىق ئىمانىڭ يوق،<br />
ساداقەت يارۇ دوستلارغا ئۈمىد ۋە ئېتىقادىڭ يوق،<br />
قېرىنداش ، ئەلگە ، تۇغقانغا تېرىقچە ئىئمادىڭ يوق،<br />
ئىشەنگەي كىم ساڭا ئەمدى ، بۇرادەر ، ئۇشبۇ ھالەتتە.<br />
<br />
شىئىردىكى مۇنۇ قۇرلاردىن قارىغاندا     نەزەر مۇفتى   ئوقۇغان ۋاقىتتىمۇ ئانچە تەقۋا دۇرۇس ئەمەسمىدۇ يە ؟  بولمىسا ئەھمەدشاھ قاراقاش بۇ بىر ئىش سەۋەبىدىن ئۇ ئادەمنىڭ ئىمانىغا ، ئىتقادىغا تىل ئۇزارتماس ئىدى ، ئۆزىمۇ ئىلىملىك ئادەم تۇرسا بىزدەك يەڭگىلتەك كەلمەس ھەقانچە بولسىمۇ :o<br />
بۇ بىر پەرەز خالاس قالغىنى ئەھمەدشاھ قاراقاشى ناملىق كىتاپتا قانداق بايان قىلىنغان شۇنىڭغا قاراپ باقارمىز {:90:}				<p class="author">
					<strong>kilimat</strong>
				يوللانغان ۋاقتى 2014-11-23 18:52:48	</p>
			<h3></h3>
		مەنمۇ كىچىك چاغلىرىمدا دادامنىڭ خىزمەتدېشى دۇتتار بىلەن ئوقۇيدىغان بۇ نەزمىنى پۈتۈن زىھنىم بىلەن ئاڭلايتتىم،<br />
رەھمەت! شۇ غەمسىز سەبى چاغلىرىمنى ئەسلەتتىڭىز.				<p class="author">
					<strong>kilimat</strong>
				يوللانغان ۋاقتى 2014-11-23 18:55:29	</p>
			<h3></h3>
		نەزەر مۇفتىنىڭ جاۋابىغا قارىغاندا ئاتنى ئەخمەتشاھ قارا قاشقا ئالغاچبارغان كارۋانلاردا ساختىلىق بارمىدۇيە؟!				<p class="author">
					<strong>begir</strong>
				يوللانغان ۋاقتى 2014-11-23 19:03:03	</p>
					<p class="author">
					<strong>bagalip</strong>
				يوللانغان ۋاقتى 2014-11-23 19:22:08	</p>
			<h3></h3>
		يازغان سالنامىسىگە قارىغاندا نەزەر مۇفتىمۇ بوش ئەمەستەك تۇرۇدۇ جۇمۇ				<p class="author">
					<strong>HEZINE</strong>
				يوللانغان ۋاقتى 2014-11-23 19:22:39	</p>
			<h3></h3>
		ئاڭلاشلارغا قارىغاندا ئەھمەدشاھنىڭ ئاتىسى بۇ مەكتۇبنى كۆرگەندىن كىيىن، «نېمە ئىش ئىكەنلىكىنى تولۇق بىلمەي تۇرۇپ، نېمىشقا ئالدىراقسانلىق بىلەن بۇ شېئىرنى يازىسەن...» دېگەندەك گەپلەر بىلەن ئوغلىغا قاتتىق كايىپتىكەنتۇق. 				<p class="author">
					<strong>putboljan</strong>
				يوللانغان ۋاقتى 2014-11-23 19:37:56	</p>
			<h3></h3>
		ئۇتتۇرا مەكتەپتىكى گۈزەل ئەسلىمىلىرىم كىنو لېنتىسىدەك كۆز ئالدىمدىن ئۆتمەكتە.				<p class="author">
					<strong>dolkun531</strong>
				يوللانغان ۋاقتى 2014-11-23 19:42:24	</p>
			<h3></h3>
		ئېسىل ئەسەر! ماۋزۇنى ئوڭشاپ قويۇڭلار بىرسىڭلار. 				<p class="author">
					<strong>farux</strong>
				يوللانغان ۋاقتى 2014-11-23 20:04:42	</p>
			<h3></h3>
		بايان ئەيلەي يەنە بىر-بىر بۇ ئاتنىڭ ئەيبىنى ، ئاڭقا ،<br />
قىڭغىر قۇيرۇق ، سىڭا سۆڭگەچ ، پۇتى مايماق ، بويى لاڭقا ،<br />
بىرى تەپكەك ، بىرى مۆڭگەك ، بۇ ئەيىپلەر ئۈستىگە ماڭقا ،<br />
ساماندىن بەش كۆشۈك يەپ ، قەدەمدە بىر تۇرۇپ ساڭقا ،<br />
تۇغۇلماس ھېچ ۋىلايەتتە كەبى بىر ئات بۇ قىياپەتتە .<br />
 بۇ قۇرلار بەكلام ۋەزىللىك چىقىپتۇ، ئەمازە بەك ئىسىل شېئىر ئىكەن. بىزنىڭ كىتاپلاردا يوق ئىدى. «جۇ» ھەزىرەتنىڭ شېئېرلىرىنىمۇ قاتلايدىكەن.				<p class="author">
					<strong>farux</strong>
				يوللانغان ۋاقتى 2014-11-23 20:07:24	</p>
			<h3></h3>
		Comeon يوللىغان ۋاقتى  2014-11-23 17:18 static/image/common/back.gif<br />
ئېسىمدە قېلىشىچە مۇشۇ مۇنبەردە بۇ شېئىر توغۇرلۇق مۇنا ...<br />
<br />
توغرا ئەگەر ئۆزى شۇنداق ئەبگا ئات ئەۋەتكەن بولسا ئەلۋەتتە سورۇن تۈزۈپ ئولتۇرۇپ ئاڭلىماس بولغىيدى. بىراق ئىككىلىسى بەك ئىستىبداتلىق ئادەملەر ئىكەن.				<p class="author">
					<strong>dolkun531</strong>
				يوللانغان ۋاقتى 2014-11-23 20:10:58	</p>
			<h3></h3>
		« ئۆيلەنمەيمەن»، « ئۆيلەنگىن» دېگەن شېئىرلارمۇ قالتىس. 				<p class="author">
					<strong>ilter</strong>
				يوللانغان ۋاقتى 2014-11-23 20:38:29	</p>
			<h3></h3>
		« ئۆيلەنمەيمەن»، « ئۆيلەنگىن» <br />
بۇلار كىمنىڭ شىئىرى ؟ <br />
 ئەۋىتىڭ ئوقۇپ باقىلى				<p class="author">
					<strong>Jengchi</strong>
				يوللانغان ۋاقتى 2014-11-23 20:44:23	</p>
			<h3></h3>
		مۇئەللىم ئوقۇپبولغۇچە توللا كۈلۈپ دەرىسنى دەرىس قىلمايتۇق {:92:}				<p class="author">
					<strong>parakende</strong>
				يوللانغان ۋاقتى 2014-11-23 21:21:46	</p>
			<h3></h3>
		يەنە بىر ئۇقۇۋالدىم ھەقىقەتەن ئادەمنىڭ تەكرار ئۇقۇغۇسى كىلىدىغان ساتىرا			<div class="page">
		بەت: 
<strong>[1]</strong> 
<a href="./izdinish60865_2.html">2</a> 
<a href="./izdinish60865_3.html">3</a> 
	</div>
</div>

<div id="end">
	:
	<a href="./izdinish60865.html" target="_blank"><strong>نەزىر مۇفتىمغا خەت</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
