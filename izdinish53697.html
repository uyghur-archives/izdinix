<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>كونا كادىر (ھېكايە)</title>
<link href="./izdinish53697.html" rel="canonical" />
<meta name="keywords" content="كونا كادىر (ھېكايە) ئىزدىنىش تور بېكىتى" />
<meta name="description" content="كونا كادىر (ھېكايە) ئىزدىنىش تور بېكىتى ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-83.html">بېكەت يېڭىلىقلىرى</a> › كونا كادىر (ھېكايە)</div>

<div id="content">
			<p class="author">
					<strong>erturk</strong>
				يوللانغان ۋاقتى 2013-6-8 10:08:00	</p>
			<h3>كونا كادىر (ھېكايە)</h3>
		<p><span style="font-size:18px;">ئازاد شاڭجاڭ كۆتۈرۈلۈپ كەتتى، مۇئاۋىنلىقتىن باش شاڭجاڭلىققا ئۆستى،</span><span style="font-size:18px;"> بويى</span><span style="font-size:18px;"> گويا</span><span style="font-size:18px;"> بىر غېرىچ ئۆستى، ئىشتىھاسى ئېچىلىپ كەتتى، قورساق سالدى، زۇۋانى چوڭايدى، مەجلىس ئاچسا مەيدىسىنى كېرىپ،  ياقىسىنىڭ تۈگمىسىنى كەڭ ئېچىۋېتىدىغان </span><span style="font-size:18px;">بولدى. ئۇنى ئەمدى ھېچكىم قوڭالتاق يېزا كادىرى ياكى مۇئاۋىن غالچا دېيەلمەيتتى. خەقنى مۇشۇنداق دېگۈزمەسلىك ئۈچۈن</span><span style="font-size:18px;"> قانچىلىك بەدەللەرنى تۆلىگەنلىكىنى بىر ئۆزى بىلىدۇ، </span><span style="font-size:18px;"> جاھاندا ئۇنداق ئاسان ئۆسىدىغان ئىش نەدە بار؟ شۇڭا ئۇ</span><span style="font-size:18px;"> ئادىتى بويىچە</span><span style="font-size:18px;"> </span><span style="font-size:18px;">ھەر كۈنى سەھەر تۇرۇپ خەنزۇچە مەدھىيە سۆزلىرىنى، مەنىسى قايمايدىغان، شۇجىلارغا ھەسەلدەك ياقىدىغان</span><span style="font-size:18px;"> تۇراقلىق ئىبارىلەرنى يادلايتتى، تەلەپپۇزىنى ئۆلچەملىك چىقىرىشقا تىرىشاتتى، ئاندىن خەنزۇچە گېزىتلەرنى كۆرۈپ كۈندىلىك سىياسەت ۋە يۈزلىنىشلەردىن، يېڭى سىياسەت، يېڭى ئۇقۇم، يېڭى شوئارلاردىن خەۋەردار بولۇپ تۇراتتى. ئاندىن جاڭ شۇجىنىڭ ئىشخانىسىغا كىرىپ، بۈگۈنكى خىزمەتلەر توغرۇلۇق يوليورۇق ئالاتتى. بىكار ۋاقىتلىرىدا</span><span style="font-size:18px;"> جاھاندارچىلىق سەنئىتى</span><span style="font-size:18px;"> ياكى ئىگىلىك باشقۇرۇش كەسپىگە ئائىت </span><span style="font-size:18px;">خەنزۇچە كىتابلارنى كۆرۈپ،  ئوقۇغان بىلگەنلىرىنى</span><span style="font-size:18px;"> جاڭ شۇجىنىڭ </span><span style="font-size:18px;"> تۇرمۇش ئۇسۇلى، سورۇندارچىلىقى، ئەمەلدارلىق ئەنئەنىسى، گەپ-سۆزگە، مۇناسىۋەتكە دىققەت قىلىش ئەدەبلىرىگە تەتبىقلايتتى</span><span style="font-size:18px;">.</span><span style="font-size:18px;"> خەنزۇچە فىلىم كۆرسە نەدىكى </span><span style="font-size:18px;">ۋەقەلىك ياكى يىغلاڭغۇ مۇھەببەتكە ئەمەس، بەلكى ھوقۇق ۋە پۇل كۈرىشىدە </span><span style="font-size:18px;">ئۇتۇپ چىققان قەھرىمانلارنىڭ ئىش-پائالىيەتلىرىگە، </span><span style="font-size:18px;"> ئۈستۈنلۈك قازىنىشقا يارايدىغان </span><span style="font-size:18px;"> ماھارەتلىرىگە</span><span style="font-size:18px;"> دىققەت قىلاتتى،</span><span style="font-size:18px;"> نامى چىققان چولپانلارغا ئەمەس، </span><span style="font-size:18px;">چوڭ ئەمەلدارلارغا </span><span style="font-size:18px;">ھەۋەسلىنەتتى. قۇرۇلتاي، سايلام، يىغىن، تەكشۈرۈش... دېگەندەك ئىشلار ئاسماندا چاقماق چاققاندەك، يەر تەۋرىگەندەك، كەلكۈن كەلگەندەك دەھشەتلىك تۇيۇلۇپ كېتەتتى. يۇقىرىدىن چوڭ باشلىق كېلىش ئالدىدا نەچچە كېچە ئۇخلىيالمايتتى، ئۇ باشلىقنىڭ ئۆزى بىلەن كۆرۈشكەندە بولسا ھاياجاندىن تىترەپ، پۇتلىرى بوشاپ،  ئاغزى گەپكە كەلمەي قالاتتى، شۇنداقتىمۇ بۇ قىممەتلىك پۇرسەتنى ئۆتكۈزۈۋەتمەسلىك ئۈچۈن ئۆزىنى تۇتىۋېلىپ، ئىككى ئېغىز مەدھىيە ۋە رەسمىيەت سۆزىنى قىلىۋالاتتى.  چوڭ باشلىق: ”جاپا تارتتىڭلار!“ دېسە،  ”ياق، باشلىق، سىز جاپا تارتتىڭىز“ دەيتتى. چوڭ باشلىق: ”خىزمەتلەر قانداقراق؟ “ دېسە، ”سىزدەك رەھبىرىمىزنىڭ يوليورۇقى بىلەن ھەممە خىزمەتلەر ئوڭۇشلۇق كېتىپ بارىدۇ“ دەيتتى.  چوڭ باشلىق: ”مۇقىملىق خىزمىتىنى چىڭ تۇتۇۋاتامسىلەر؟“ دېسە، ” شۇنداق، بۇ خىزمەتنى قاتتىق  چىڭ تۇتۇۋاتىمىز، شۇجى بىلەن ئىككىمىز بۇ خىزمەتكە بىۋاسىتە مەسئۇل. مۇشۇ ۋاققىچە يېزىمىزدىن بۆلگۈنچى ئۇنسۇرلار چىقىپ باقمىدى“ دەيتتى. چوڭ باشلىق: ”لېكىن ھۇشيارلىقنى ئۆستۈرمىسەڭلار بولمايدۇ“ دېسە، ”شۇنداق،  بىز نازارەتنى، باشقۇرۇشنى قىلچە بوشاشتۇرۇپ قويمىدۇق، بۇنىڭدىن كېيىنمۇ بۇ خىزمەتنى ھەممىدىن مۇھىم بىلىپ، جان پىدالىق بىلەن ئىشلەيمىز“ دەيتتى. چوڭ باشلىق مەمنۇنىيەت بىلەن كۈلۈمسىرەپ قويسا، ئۇمۇ جاڭ شۇجى بىلەن  بىرلىكتە كۈلۈمسىرەيتتى،  ئەتىلا ئۆسۈپ ناھىيىگە ھاكىم بولىدىغاندەك زور ئۈمىدلەرگە تولاتتى.<span style="font-size:18px;">  </span></span></p><br />
<p><span style="font-size:18px;"><span style="font-size:18px;">بىر كۈنى ۋىلايەتلىك پارتكومنىڭ مۇئاۋىن شۇجىسى كېلىپ خىزمەتلەرنى كۆزدىن كەچۈرۈش جەريانىدا ئا  شاڭجاڭدىن يۇقىرىقىدەك سوئاللارنى سورىدى،  ئا شاڭجاڭمۇ پىشىپ كەتكەن جاۋابلىرى بىلەن ئۇ شۇجىنى قايىل قىلدى. شۇجىنىڭ بۇرۇنقى باشلىقلارغا ئوخشىمايدىغان  بىر سۆزىگىمۇ مۇۋاپىق جاۋاب بېرىپ رازى قىلدى. چوڭ باشلىق  كەتكەندىن كېيىن جاڭ شۇجى ئۇنى ئىشخانىسىغا چاقىرىپ: </span></span></p><br />
<p><span style="font-size:18px;"><span style="font-size:18px;">ـــ باياتىن ۋۇ شۇجى ”يې تالىپۇ“ دېگەن بىر سۆزنى قىلدى، نېمە گەپ ئۇ؟ - دەپ سورىدى.</span></span></p><br />
<p><span style="font-size:18px;"><span style="font-size:18px;">ـــ ياۋا تالىپ دېگەن گەپ،ـــ دېدى ئا شاڭجاڭ ئۆزىمۇ سەزمىگەن بىر كۆرەڭلىك بىلەن ، ــ يەنى رەسمىي دىنىي مەكتەپتە ئوقۇماي ئۆزى دىن ئوقۇپ موللا بولۇۋالغانلارنى ياۋا تالىپ دەيمىز. باياتىن ۋۇ شۇجى مۇشۇنى سورىۋىدى، مەن بۇنداق تالىپلارنى تىزىملاپ قويدۇق، ھەر ۋاقىت نازارەت قىلىپ تۇرۋاتىمىز، دېدىم.   </span></span></p><br />
<p><span style="font-size:18px;"><span style="font-size:18px;">ــ ياخشى دەپسىز،  بۇنىڭدىن كېيىن رەھبەرلەر مىللەت ۋە دىنغا ئائىت ھەر قانداق گەپ سوراپ قالسا سىزلا جاۋاب بېرىڭ.</span></span></p><br />
<p><span style="font-size:18px;"><span style="font-size:18px;">ــ بولىدۇ شۇجى، ھەر قانداق ئىشتا يۇقىرى-تۆۋەننى ماسلاشتۇرۇپ،  ماسلىشىپ ئىشلەيمىز-دە!</span></span></p><br />
<p><span style="font-size:18px;"><span style="font-size:18px;">ــ يېزىنىڭ ئامانلىق ساقلاش پۇلىنى يىغىدىغان ئىش قانداق بولدى؟ </span></span></p><br />
<p><span style="font-size:18px;"><span style="font-size:18px;">ــ 9-كەنتنىڭلا قالغان، بۈگۈن بېرىپ يىغىپ كېلەي. </span></span></p><br />
<p><span style="font-size:18px;"><span style="font-size:18px;">ئا شاڭجاڭ شوپۇرىنى چاقىرىپ 9-كەنتكە ماڭدى. شوپۇر بالا يولدا بىر ھازا گەپ قىلماي ئاندىن تەستە ئېغىز ئاچتى:</span></span></p><br />
<p><span style="font-size:18px;"><span style="font-size:18px;">ـــ شاڭجاڭ، يەكشەنبە كۈنى ۋاقىتلىرى چىقارمۇ؟ </span></span></p><br />
<p><span style="font-size:18px;"><span style="font-size:18px;">ـــ نېمىگە؟</span></span></p><br />
<p><span style="font-size:18px;"><span style="font-size:18px;">ـــ تويۇم بولماقچىدى...</span></span></p><br />
<p><span style="font-size:18px;"><span style="font-size:18px;">ـــ يەكشەنبە كۈنى ناھىيىگە يىغىنغا بارىمەن دەۋاتسام، توي دەيسەنغۇ؟</span></span></p><br />
<p><span style="font-size:18px;"><span style="font-size:18px;">ـــ باغاقلارنى تارقىتىپ بوپتىكەنمىز.</span></span></p><br />
<p><span style="font-size:18px;"><span style="font-size:18px;">ـــ<span style="font-size:18px;"><span style="font-size:18px;">ـــ شوپۇر دېگەن باشلىقنىڭ كۈنتەرتىپىگە قاراپ ئىش قىلمامدۇ؟ نېمانداق كاللاڭ ئىشلىمەيدىغان نېمەسەن؟  </span></span> </span></span></p><br />
<p><span style="font-size:18px;"><span style="font-size:18px;">ـــ ئۆزلىرىگە دەي دېگەن، لېكىن يۇقىرىدىن رەھبەرلەر كېلىدۇ دەپ بەك ئالدىراش بولۇپ كەتتىلە. قىزنىڭ ئۆيىدىكىلەر ئالدىرىتىپ... </span></span></p><br />
<p><span style="font-size:18px;"><span style="font-size:18px;">ـــ بولمايدۇ، بۇنداق ئۆز بېشىمچىلىق قىلساڭ، ئاستا باشقا ئىش قىلساڭ بولىدۇ.</span></span></p><br />
<p><span style="font-size:18px;"><span style="font-size:18px;">ـــ ئەمىسە، قاچان ۋاقىتلىرى چىقار، توينى شۇ كۈنگە بېكىتسەكمۇ بولىدۇ.</span></span></p><br />
<p><span style="font-size:18px;"><span style="font-size:18px;">ـــ مەن ۋاقتىمغا قاراپ بېقىپ بىر نەرسە دەي. </span></span></p><br />
<p><span style="font-size:18px;"><span style="font-size:18px;">شوپۇر بالا  سالپىيىپ كەتتى،  رولنى تۇتقان قوللىرى بوش تىترەيتتى، كاللىسى نەلەرگىدۇ كەتكەن بولغاچقىمۇ، ئالدىدىن كېلىۋاتقان  ماشىنىغا ئۈسۈۋەتكىلى تاس قالدى.</span></span></p><br />
<p><span style="font-size:18px;"><span style="font-size:18px;">ـــ چۈشە گۇي ماشىنىدىن!ــ دېدى شاڭجاڭ غەزەپ بىلەن ۋارقىراپ.</span></span></p><br />
<p><span style="font-size:18px;"><span style="font-size:18px;">شوپۇر بالا ماشىنىنى يولنىڭ چېتىگە توختىتىپ، ماشىنىدىن ئاستا چۈشتى. ئا شاڭجاڭ ماشىنىدىن چۈشكەن پېتى ئۇنىڭ ئالدىغا كېلىپ تەستەك سالدى:</span></span></p><br />
<p><span style="font-size:18px;"><span style="font-size:18px;">ـــ مېنى</span></span><span style="font-size:18px;"><span style="font-size:18px;"> سوقاي دەمسەن ھېجىقىز؟ !</span></span></p><br />
<p><span style="font-size:18px;"><span style="font-size:18px;">ـــ ....</span></span></p><br />
<p><span style="font-size:18px;"><span style="font-size:18px;">ـــ چىقە ئەمدى، كۆزۈڭگە قاراپ ھەيدە، بولمىسا خوتۇن ئالالمايلا مىجىلىپ كېتىسەن! </span></span></p><br />
<p><span style="font-size:18px;"><span style="font-size:18px;">شوپۇر بالىنىڭ زاڭاقلىرىدىن ئوت ياناتتى، كۆزلىرىدىن غەزەپلىك ئۇچقۇنلار چاقنايتتى. </span></span></p><br />
<p><span style="font-size:18px;"><span style="font-size:18px;">ئا شاڭجاڭ 9 كەنت قورۇسىغا كىرىپلا كەنت باشلىقىنى چاقىرىپ ھەيۋە كۆرسەتتى:</span></span></p><br />
<p><span style="font-size:18px;"><span style="font-size:18px;">ـــ بۇ كەنتنىڭ ئامانلىق ساقلاش پۇلى نېمىشقا يىغىلمايدۇ؟ </span></span></p><br />
<p><span style="font-size:18px;"><span style="font-size:18px;">ـــ دېھقانلارنىڭ بۇ پۇلغا پىكرى بار، مېنىڭمۇ پىكرىم بار،ـــ دېدى كەنت باشلىقى ئاق سانجىغان كوتمەك ساقاللىرىنى سىلاپ،- دۆلەت ئامانلىق ساقلاش ئۈچۈن ھەربىيدىن تارتىپ قوراللىق قىسىم، بىڭتۇەندىن تارتىپ ساقچىلارغىچە مائاش بېرىۋاتسا، يەنە نېمىشقا دېھقانلاردىن پۇل يىغىدۇ؟ </span></span></p><br />
<p><span style="font-size:18px;"><span style="font-size:18px;">ـــ بۇ دېگەن سىياسەت، ئۇنىڭغا ھۆرۆ-پۆرۆ دەيدىغان گەپ يوق. </span></span></p><br />
<p><span style="font-size:18px;"><span style="font-size:18px;">ـــ شاڭجاڭ، ئويلاپ باقماملا، شۇنچە چوڭ ئارمىيە، ساقچىلار ئامانلىق ساقلاۋاتسا، يەنە نېمىشقا بۇ بىر نەچچە بىكارتەلەپ بالىلارنى ئامانلىق قوغدىغۇچى قىلىپ قويىسىلەر؟ </span></span></p><br />
<p><span style="font-size:18px;"><span style="font-size:18px;">ـــ  ئارمىيە دېگەن چېگرانى قوغدايدۇ، ساقچى دېگەن ئوغرى، قاتىلنى تۇتىدۇ. مۇقىملىقنى ساقلاش ئۈچۈن ئاممىۋى كۈچلەر بولمىسا بولمايدۇ، ساقچىلار ھەممە ئۆينى تىڭ-تىڭلاپ بولالمايدۇ، شۇڭا ئاشۇنداق يەرلىك ئادەملەرنى ئىشقا سالىدىغان گەپ. مۇقىملىق ھەممىنى بېسىپ چۈشىدۇ، مۇقىملىق ئۈچۈن ھەممىنى قىلىدىغان گەپ. ئاقسىمۇ قىلىمىز، ئاقمىسىمۇ قىلىمىز، شۇڭا ماڭا تولا داۋلى سۆزلىمەي، ھازىرنىڭ ئۆزىدە پۇلنى تاپشۇرۇڭ.</span></span></p><br />
<p><span style="font-size:18px;"><span style="font-size:18px;">ـــ ئۇلار كۈنبويى دادۈيدىن چىقماي قەرت ئوينايدۇ، ئىچىدۇ، چېكىدۇ، ئۇخلايدۇ. بۇنى كۆرگەن ئەزالار مۇشۇنداق گۇيلارغىمۇ بىز پۇل بېرىمىزمۇ دەپ تۇرۇۋالسا، مەن قانداق قىلىمەن؟ دېمىسىمۇ شۇ ئەمەسمۇ؟ ئۇلارنى بىز نېمىشقا باقىدىكەنمىز؟ ئۇلار بىزنىڭ نېمىمىزنى قوغداپتۇ؟</span></span></p><br />
<p><span style="font-size:18px;"><span style="font-size:18px;">ـــ ئىمامنىياز شۇجى!ــ دېدى ئا شاڭجاڭ جىلە بولۇپ،ـــ ساقالغا ھۆرمەت قىلغاننى بىلىڭ. يۇقىرىنىڭ سىياسىتى بىلەن ئويناشماڭ! ئارتۇق گەپنى قويۇپ پۇلنى تاپشۇرۇڭ. </span></span></p><br />
<p><span style="font-size:18px;"><span style="font-size:18px;">ـــ بۇ پۇلنى يىغقىلى بولمىدى، بېرىپ جاڭ شۇجىغىمۇ دەپ قويۇڭ، بۇ پۇلنى يىغىشقا بىزنىڭ ئەزالار قارشى تۇرىدىكەن. </span></span></p><br />
<p><span style="font-size:18px;"><span style="font-size:18px;">ـــ باشقا كەنتتىن يىغىلغان پۇل نېمىشقا بۇ كەنتتىن يىغىلمايدۇ؟! گەپ سىزدە، سىز  بۇ ئىشنى خەقلەرگە توغرا چۈشەندۈرمىگەن گەپ، پۇلنى قەستەن يىغمىغان گەپ! بۇ قىلمىشىڭىز ھۆكۈمەتنىڭ سىياسىتىگە قارشى چىققانلىق! </span></span></p><br />
<p><span style="font-size:18px;"><span style="font-size:18px;">ـــ ئۇكام، بەك چاپچىپ كەتمەڭ!</span></span></p><br />
<p><span style="font-size:18px;"><span style="font-size:18px;">ـــ سىزمۇ ھەددىڭىزدىن ئاشماڭ!</span></span></p><br />
<p><span style="font-size:18px;"><span style="font-size:18px;">ـــ سىز تېخى يېڭى كەلدىڭىز ئۇكام، بۇ كەنتنىڭ ئەھۋالىنى ئۇقمايسىز.</span></span></p><br />
<p><span style="font-size:18px;"><span style="font-size:18px;">ـــ قېنى دەڭا، بۇ كەنت قانداق كەنت؟ باشقا كەنتكە نېمىسى ئوخشىمايدۇ؟ ئادەملىرى شۇنداق يامانمۇ؟</span></span></p><br />
<p><span style="font-size:18px;"><span style="font-size:18px;">ـــ ئۇكام، سىز نېمىشقا ھە دېسىلا ئىشنى يامانغا بۇرايسىز؟ بۇ يەرنىڭ ئەھۋالىنى جاڭ شۇجى ئوبدان بىلىدۇ، كەلسە شۇ ئادەم كەلسۇن، مەن ئۆزەم دېيىشىمەن. </span></span></p><br />
<p><span style="font-size:18px;"><span style="font-size:18px;">ــــ جاڭ شۇجى بۇ ئىشقا مېنى مەسئۇل قىلدى!</span></span></p><br />
<p><span style="font-size:18px;"><span style="font-size:18px;">ــــ شۇنداقتىمۇ دەي ئۇكام، سىز تېخى بەزى ئىشلارغا خام ئىكەنسىز. </span></span></p><br />
<p><span style="font-size:18px;"><span style="font-size:18px;">ـــ ماڭەۋە ئوغرى!ـــ دېدى ئا شاڭجاڭ بىردىنلا سەكرەپ ـــ  سېنىڭ ئۈستۈڭدىكى شاڭجاڭمەن، پېشقەدەم شۇجى دەپ ھۆرمىتىڭنى قىلغاننى بىل! پۇلنى تاپشۇرمىساڭ ۋەزىپەڭدىن دەرھال ئېلىپ تاشلايمەن! </span></span></p><br />
<p><span style="font-size:18px;"><span style="font-size:18px;">ـــ كېتەۋە شۇم! ــ دېدى ئىمامنىياز شۇجىمۇ غەزەبلىنىپ،ــ تۈنۈگۈن كەلگەن سويمىنىڭ گېپىنى قارا، سەن تۇغۇلماستا پارتىيە ئەزاسى بولغان ئادەممەن! ماڭقاڭنى ئېيتىۋېتىپ گەپ قىل!</span></span></p><br />
<p><span style="font-size:18px;"><span style="font-size:18px;"> بۇ گەپكە چىداپ تۇرالمىغان ئا شاڭجاڭ ئىمامنىياز شۇجىنىڭ يۈزىگە بىر تەستەك سالدى. بالىسىدەك بىر ئادەمدىن تاياق يېگەن پېشقەدەم شۇجىمۇ غەزىۋىگە پايلىماي ئا شاڭجاڭنى بىر مۇشت بىلەن يەرگە يېقىتىپ، ئۈستىگە چىقىۋېلىپ قوناق سوققاندەك ئۇرۇپ كەتتى.  شوپۇر بالا  بىر ياقتىن ”ھاي ئۇنداق قىلمىسىلا شۇجى“ دەپ ئىمامنىياز شۇجىنى تارتىسا، بىر ياقتىن خوشلۇقتىن دىرىلداپ تىترەيتتى. </span></span></p><br />
<p><span style="font-size:18px;"><span style="font-size:18px;">  ئا شاڭجاڭنىڭ پولو يۈزى خاپاندەك ئىششىپ چىققانىدى، بۇرنىدىن قاننى تەستە توختاتتى، قان ئارىلاش غەزەپ بىلەن تۈكۈرۈپ:</span></span></p><br />
<p><span style="font-size:18px;"><span style="font-size:18px;">ـــ ھۇ بۆلگۈنچى ئۇنسۇر، پارتىيە ئىچىگە سوقۇنۇپ كىرىۋالغان ئەكسىيەتچى ئوغرى، قاراپ تۇر،  بۇ جىنايىتىڭ ئۈچۈن تۈرمىدە ياتىسەن!!!ــ دەپ ۋاقىرىدى.</span></span></p><br />
<p><span style="font-size:18px;"><span style="font-size:18px;">ـــ ئاتاڭغا مۇشت ئاتساڭ كۆرگۈلۈڭنى كۆرىسەن ھاراملىق!ــ دېدى ئىمامنىياز شۇجىمۇ يەرگە تۈكۈرۈپ.</span></span></p><br />
<p><span style="font-size:18px;"><span style="font-size:18px;">    شوپۇر بالا ئا شاڭجاڭنى ماشىنىغا چىقىرىپ يېزىغا ئېلىپ كەتتى. شاڭجاڭ يېزىلىق ھۆكۈمەت قورۇسىغا كىرىپلا  يۈز-كۆزىدىكى قاننىمۇ ئېيتماستىن جاڭ شۇجىنىڭ ئىشخانىسىغا كىرىپ دادلاشقا باشلىدى: </span></span></p><br />
<p><span style="font-size:18px;"><span style="font-size:18px;">ـــ ھازىرلا پەيسۇغا تېلېفون قىلسىلا شۇجى، پارتىيەلىك تۇرۇپ پارتىيەگە قارشى چىققان بۇ بۆلگۈنچىنى قاتتىق جازالاش كېرەك! </span></span></p><br />
<p><span style="font-size:18px;"><span style="font-size:18px;">ـــ نېمە ئىش بولدى، ئالدىرىماي دەڭ! </span></span></p><br />
<p><span style="font-size:18px;"><span style="font-size:18px;">جاڭ شۇجى ئۇنىڭ سۆزىنى ئاڭلاپ بولۇپ، قاپىقىنى تۈرۈپ ئويلىنىپ كەتتى. </span></span></p><br />
<p><span style="font-size:18px;"><span style="font-size:18px;">ــــ مۇشۇنداق ئۆز بېشىمچى ئوغرىغا ئۇ كەنتنى تۇتقۇزۇپ قويساق ئىش چاتاق! ئۇ بەلكىم ھازىرنىڭ ئۆزىدە ئەزالىرىنى كۈشكۈرتۈپ ئىش تېرىماقچى بولۇشى مۇمكىن! </span></span></p><br />
<p><span style="font-size:18px;"><span style="font-size:18px;">جاڭ شۇجىنىڭ جىم تۇرغىنىغا قاراپ ئا شاڭجاڭنىڭ ئەرۋاھى ئۇچتى، بۇ باشلىقلار خۇددى سىرلىق بۇتقا ئوخشايدىكەن دەپ ئويلىدى.  </span></span></p><br />
<p><span style="font-size:18px;"><span style="font-size:18px;">ـــ ماڭا راستىنى ئېيتىڭ، بولمىسا ئۆزەم بېرىپ تەكشۈرىمەن،ــ دېدى جاڭ شۇجى،ـــ ئۇ نېمىشقا سىزنى بۇنچە ئۇردى؟ </span></span></p><br />
<p><span style="font-size:18px;"><span style="font-size:18px;">ـــ مەن باشتا بىر تەستەك سالغان.</span></span></p><br />
<p><span style="font-size:18px;"><span style="font-size:18px;">ـــ نېمىشقا؟</span></span></p><br />
<p><span style="font-size:18px;"><span style="font-size:18px;">ـــ مېنى كىچىك كۆرۈپ كەمسىتتى، ھاقارەتلىدى.</span></span></p><br />
<p><span style="font-size:18px;"><span style="font-size:18px;">ـــ شۇنداقتىمۇ ئۇنداق پېشقەدەم كەنت كادىرىنى ئۇرسىڭىز توغرا بولامدۇ؟ نېمە گەپ بولسا چىرايلىق دېيىشسەڭلار بولمامدۇ؟</span></span></p><br />
<p><span style="font-size:18px;"><span style="font-size:18px;">ـــ ياخشى گەپ قىلدىم، سىياسەتنى چۈشەندۈردۈم، لېكىن ئۇنىمىدى، بىر تەستەك سالغانغا ماڭا يىگىرمە-ئوتتۇز مۇشت ياندۇردى، سىياسەتكە قارشى چىققان بۇنداق بۆلگۈنچى ئوغرىنى ۋەزىپىسىدىن ئېلىپ تاشلاپ قاتتىق جازالاش كېرەك.</span></span></p><br />
<p><span style="font-size:18px;"><span style="font-size:18px;">ـــ ۋەزىپىسىدىن ئېلىپ تاشلىساق بولىدۇ، لېكىن باشقا جازا بەرگىلى بولمايدۇ. </span></span></p><br />
<p><span style="font-size:18px;"><span style="font-size:18px;">ـــ نېمىشقا؟</span></span></p><br />
<p><span style="font-size:18px;"><span style="font-size:18px;">ـــ چۈنكى بۇ ئادەمنىڭ پارتىيەلىك تارىخى ئۇزۇن، مەن كېلىشتىن بۇرۇنلا  نەچچە قېتىم مۇنەۋۋەر پارتىيە ئەزاسى، ئىلغار كەنت كادىرى بولۇپ باھالانغانىكەن. مەندىن بۇرۇنقى شۇجىمۇ ئۇ ئادەمنى ماڭا ئالاھىدە تونۇشتۇرغان، بۇ يېزىنى تەرەققىي قىلدۇرماقچى بولساڭ شۇ ئادەمدىن مەسلىھەت ئال دېگەن.  ئۇنىڭ كەنتى يېزا بويىچە ئۈلگىلىك كەنت. كەنتتە بايلار كۆپ، داشۆدە ئوقۇيدىغان بالىلار كۆپ، ساۋاتسىزلىق ئاساسەن يوق. كەنتتە چوڭ بىر قىرائەتخانا بار، يەسلى ۋە باشلانغۇچ مەكتەپنىڭ كۆلىمى، شارائىتىمۇ يېزا بويىچە ئەڭ ئالدىدا. كەنت ئەزالىرى ئۇ ئادەمنى بەك ھۆرمەتلەيدۇ، ھېمايە قىلىدۇ، نەچچە قېتىم يېزىغا رەسمىي كادىر قىلىپ يۆتكەپ ئەكىلەيلى، ھەتتا مۇئاۋىن شاڭجاڭ قىلايلى دېسەكمۇ شۇ كەنتتىكىلەر ئۇنىمىغان... بۇ ئادەمگە ئېغىر جازا بەرسەك،  سىزنىڭ  ئۇ ئادەمگە باشتا قول تەگكۈزگىنىڭىزنى بىلىپ قالسا،  خەقلەر قارشى چىقىدۇ، مۇقىملىققا تەسىر يېتىدۇ.   ئىشنى باشتا بۇزغان ئادەم سىز بولۇپ قالىسىز. بۇنى ئوبدان ئويلاڭ...  </span></span></p><br />
<p><span style="font-size:18px;"><span style="font-size:18px;"> جاڭ شۇجىنىڭ ئاقلاشلىرىدىن قورسىقى كۆپكەن ئا شاڭجاڭ ئۆيىگە كىرىپ كەتكىنىچە چىقمىدى، ئەتىسى دوختۇرخانىنىڭ قەغىزىنى تاشلاپ بېرىپ، نەچچە كۈن قېيداپ يېتىۋالدى. يەكشەنبە كۈنىدىكى يىغىنغىمۇ بارمىدى. شۇ باھانىدا شوپۇر بالا تويىنى قىلىۋالدى. تويغا ئىمامنىياز شۇجىنىمۇ تەكلىپ قىلدى. ئىمامنىياز شۇجى گەۋدىلىك بەستى، تەمكىنلىكى،  مەردانە سۆزلىرى، خۇش چاقچاقلىرى بىلەن سورۇنغا باشقىچە ھۆسن قوشاتتى. شوپۇر بالا ھۆكۈمەت نېمىشقا مۇشۇنداق ئادەمنى ئەتىۋارلاپ ئىشلەتمەيدىغاندۇ دەپ ئويلاپ قالدى. ئىمامنىياز شۇجى كېتىدىغان چاغدا شوپۇر بالىنى چاقىرىپ ئۇنىڭغا 200 يۈەن تۇتقۇزۇپ تويىنى مۇبارەكلىدى،  ئا شاڭجاڭنىڭ ئەھۋالىنى سورىدى.</span></span></p><br />
<p><span style="font-size:18px;"><span style="font-size:18px;">ـــ ئىككى-ئۈچ كۈن بولۇپ قالدى، ئىشخانىسىغا كەلمىدى،- دېدى شوپۇر بالا.</span></span></p><br />
<p><span style="font-size:18px;"><span style="font-size:18px;">ـــ جاڭ شۇجىچۇ؟</span></span></p><br />
<p><span style="font-size:18px;"><span style="font-size:18px;">ـــ ناھىيەگە ئىككى كۈنلۈك يىغىنغا كەتكەن، ئەتە كېلەمدىكىن.</span></span></p><br />
<p><span style="font-size:18px;"><span style="font-size:18px;">ـــ مېنى جازالايدىغاننىڭ پارىڭى يوقمۇ؟ </span></span></p><br />
<p><span style="font-size:18px;"><span style="font-size:18px;">ـــ ئۇنى ئۇقمىدىم.</span></span></p><br />
<p><span style="font-size:18px;"><span style="font-size:18px;">ـــ بوپتۇ، قانداق قىلسا قىلار. خىزمەت دېگەننى شۇنچىلىك قىلساق بولار. </span></span></p><br />
<p><span style="font-size:18px;"><span style="font-size:18px;">ـــ ئەسلىدە سىلە شاڭجاڭ بولسىلا بولاتتىكەن. </span></span></p><br />
<p><span style="font-size:18px;"><span style="font-size:18px;">ـــ ئۇمۇ يىراق ئەمەس ئۇكا، تاغامنىڭ ئوغلى كەلپىن ناھىيەسىنىڭ ھاكىمى ئىدى، يېقىندا ۋىلايەتكە تەشكىلات بۆلۈمىنىڭ باشلىقى بولۇپ ئۆسكىدەك. </span></span></p><br />
<p><span style="font-size:18px;"><span style="font-size:18px;">شوپۇر بالا ئىمامنىياز شۇجىنى ئۇزىتىپ قويۇپ، ئەتىسىلا بۇ خەۋەرنى يېزا كادىرلىرى ئارىسىغا تارقىتىۋەتتى. نەتىجىدە ئا شاڭجاڭنىڭ يۈزىدىكى يارىمۇ، يۈرەك يارىسىمۇ تېزدىن ساقىيىپ، گەپ-سۆزسىزلا خىزمەتكە كىرىشىپ كەتتى، جاڭ شۇجىمۇ بۇ مەسىلىنىڭ ئۆزلۈكىدىن ھەل بولغىنىغا خوش بولۇپ، 9-كەنتنىڭ ئامانلىق پۇلىنى يىغىدىغان ئىشنى توختاتتى، ئامانلىق ساقلىغۇچىلارنىڭ مائاشىنى يېزا مالىيەسىدىن ھەل قىلدى. </span></span></p><br />
<p><span style="font-size:18px;"><span style="font-size:18px;">ـــ مەن خىزمەت تەكشۈرگىلى 9-كەنتكە بارماقچى،ــ دېدى جاڭ شۇجى بىر كۈنى ئا شاڭجاڭنىڭ ئىشخانىسىغا كىرىپ، ــ ئىمامنىياز شۇجى بىلەن يارىشىۋالغۇڭىز بولسا بىللە بېرىپ كېلەيلى.</span></span></p><br />
<p><span style="font-size:18px;"><span style="font-size:18px;">ـــ بىللە بارايلى،ــ دېدى ئا شاڭجاڭ ئورنىدىن توپتەك قاڭقىپ.</span></span></p><br />
<p><span style="font-size:18px;"><span style="font-size:18px;">يولدا كېتىۋېتىپ جاڭ شۇجى سورىدى: </span></span></p><br />
<p><span style="font-size:18px;"><span style="font-size:18px;">ـــ سىز دەپ بېقىڭە ئا شاڭجاڭ، سىزچە مۇشۇ ئامانلىق قوغدىغۇچىلىرىغا يېزىدىن مائاش بەرسەك بولامدۇ؟ </span></span></p><br />
<p><span style="font-size:18px;"><span style="font-size:18px;">ـــ بولىدۇ شۇجى، ئالاھىدە ئەھۋالدا شۇنداق قىلساق بولار دەيمەن. </span></span></p><br />
<p><span style="font-size:18px;"><span style="font-size:18px;">ـــ مەسىلەن، قانداق؟</span></span></p><br />
<p><span style="font-size:18px;"><span style="font-size:18px;">ـــ مەسىلەن، 9-كەنتتىكىدەك ئەھۋال بولسا، زىددىيەتنى چوڭايتماسلىق ئۈچۈن يېزىدىن ئازراق پۇل چىقارساق ھېچ نېمە بولمايدۇ. بۇنىڭ ھەممىسى مۇقىملىق ئۈچۈن.  يەنە كېلىپ ئۇنىڭغا كېتىدىغان پۇلمۇ چاغلىق. </span></span></p><br />
<p><span style="font-size:18px;"><span style="font-size:18px;">ـــ توغرا دېدىڭىز، لېكىن بۇ يەردە مەن چۈشەنمەيدىغان بىر ئىش بار ئا شاڭجاڭ. يەرلىك كىشىلەر نېمىشقا بۇ ئامانلىق قوغدىغۇچىلارنى ياخشى كۆرمەيدۇ، نېمىشقا ئۇلارنى ئېشەك ساقچىلىرى دېگەن سەت نام بىلەن ئاتايدۇ؟</span></span></p><br />
<p><span style="font-size:18px;"><span style="font-size:18px;">ـــ بۇ مەسىلىنى بەك ئويلاپ كەتمەيلى شۇجى، يەنە كېلىپ بىزدە ئېشەك دېگەن گەپ بەك سەت گەپمۇ ئەمەس، ئېشەك بىز ئۇيغۇرلارغا ئەڭ يېقىن ھايۋان، ئۇ بىزگە نۇرغۇن ئىشلارنى قىلىپ بېرىدۇ. </span></span></p><br />
<p><span style="font-size:18px;"><span style="font-size:18px;">ـــ ھە... مۇنداق دەڭ، چۈشەندىم.      </span></span></p><br />
<p><span style="font-size:18px;"><span style="font-size:18px;"> (تۈگىدى) </span></span></p>				<p class="author">
					<strong>elqut</strong>
				يوللانغان ۋاقتى 2013-6-8 12:03:31	</p>
			<h3></h3>
		ما ھىكايە ھاجىمنىڭ ئەسىرى ئىكەن جۇمۇ راستلا ئەلا باھالاپ قۇياي				<p class="author">
					<strong>yuksel</strong>
				يوللانغان ۋاقتى 2013-6-8 12:16:34	</p>
			<h3></h3>
		ما ھېكايىنىڭ تۇزى خۇيمۇ تېتىپتۇ جۇما! <img alt=\"\" src=\"images/face/qq/027.gif\"/>				<p class="author">
					<strong>alip</strong>
				يوللانغان ۋاقتى 2013-6-8 13:56:42	</p>
			<h3></h3>
		يالقون روزىنىڭ ماقالىسىنى ئوقۇغان شاڭجاڭكەن ھە ئۇ.  {:92:} 				<p class="author">
					<strong>Bilig</strong>
				يوللانغان ۋاقتى 2013-6-8 14:33:33	</p>
			<h3></h3>
		كونا كادىرنىڭ ئارقا تېرىكى بولمىغان تەغدىردە شۇم شاڭجاڭنى ئۇرالامدىغاندۇ؟...				<p class="author">
					<strong>dawanqi</strong>
				يوللانغان ۋاقتى 2013-6-8 14:43:32	</p>
			<h3></h3>
		ئوتتۇردا قالغانلىرى ئۇرالمايدۇ،بىرسى ئارقا تىرىگى بارلار،يەنە بىرسى ھىچنىمىسى يوقلار ئۇرىۋىرىدۇ  {:90:}   {:90:}  .				<p class="author">
					<strong>esir</strong>
				يوللانغان ۋاقتى 2013-6-8 15:31:16	</p>
			<h3></h3>
		بىزنىڭ شاڭجاڭنى يېزىپتا؟!.................. <img alt=\"\" src=\"images/face/qq/031.gif\"/>				<p class="author">
					<strong>enwerjula</strong>
				يوللانغان ۋاقتى 2013-6-8 16:37:26	</p>
			<h3></h3>
		شۇڭا ئۇ ئادىتى بويىچە ھەر كۈنى سەھەر تۇرۇپ خەنزۇچە مەدھىيە سۆزلىرىنى، مەنىسى قايمايدىغان، شۇجىلارغا ھەسەلدەك ياقىدىغان تۇراقلىق ئىبارىلەرنى يادلايتتى، تەلەپپۇزىنى ئۆلچەملىك چىقىرىشقا تىرىشاتتى، ئاندىن خەنزۇچە گېزىتلەرنى كۆرۈپ كۈندىلىك سىياسەت ۋە يۈزلىنىشلەردىن، يېڭى سىياسەت، يېڭى ئۇقۇم، يېڭى شوئارلاردىن خەۋەردار بولۇپ تۇراتتى. ئاندىن جاڭ شۇجىنىڭ ئىشخانىسىغا كىرىپ، بۈگۈنكى خىزمەتلەر توغرۇلۇق يوليورۇق ئالاتتى.<br /><br />
<br /><br />
ـــ كېتەۋە شۇم! ــ دېدى ئىمامنىياز شۇجىمۇ غەزەبلىنىپ،ــ تۈنۈگۈن كەلگەن سويمىنىڭ گېپىنى قارا، سەن تۇغۇلماستا پارتىيە ئەزاسى بولغان ئادەممەن! ماڭقاڭنى ئېيتىۋېتىپ گەپ قىل!<br /><br />
_______________________________<br /><br />
ئېسىل تەسۋىرلەر!<br />				<p class="author">
					<strong>zapar</strong>
				يوللانغان ۋاقتى 2013-6-8 16:50:50	</p>
			<h3></h3>
		شاڭجاڭنى ئۇرۇپتا <img alt=\"\" src=\"images/face/qq/002.gif\"/>				<p class="author">
					<strong>Erktekin</strong>
				يوللانغان ۋاقتى 2013-6-8 20:27:20	</p>
			<h3></h3>
		ئەنۋەر ھاجىمنىڭ يەنە بىر ئىسىل ئەسىرى .				<p class="author">
					<strong>muzatd</strong>
				يوللانغان ۋاقتى 2013-6-8 20:41:46	</p>
			<h3></h3>
		ئاخىرىدا شۇجججججى ھەل قىلدى.<br /><br />
تۈلكىگىمۇ دەرس بېرىدۇ ھە؟			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish53697.html" target="_blank"><strong>كونا كادىر (ھېكايە)</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
