<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>ھىلال: غەزەللىرىم</title>
<link href="./izdinish60703.html" rel="canonical" />
<meta name="keywords" content="ھىلال: غەزەللىرىم ئىزدىنىش تور بېكىتى" />
<meta name="description" content="ھىلال: غەزەللىرىم ئىزدىنىش تور بېكىتى ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-105.html">شېئىرىيەت گۈلزارى</a> › ھىلال: غەزەللىرىم</div>

<div id="content">
			<p class="author">
					<strong>malika706</strong>
				يوللانغان ۋاقتى 2014-11-14 14:25:30	</p>
			<h3>ھىلال: غەزەللىرىم</h3>
		 بۇ يازمىنى ئاخىرىدا   malika706 تەھرىرلىگەن. ۋاقتى  2014-11-14 14:27  <br />
<br />
ھىجران كۈيى<br />
مەلىكە مۇھەممەت ھىلال<br />
ئېلىپ كەتكىن ئازابىڭنى يۈرەكتىن شوخ كۈلەي بىر رەت،<br />
ئۇچۇپ كەتكەن پىراقلارنىڭ ھوزۇرىنى سۈرەي بىر رەت.<br />
<br />
دىلىمغا ياغسا ھىجرىڭدىن تالاي ھەسرەت نادامەتلەر،<br />
بۇ دەرتنىڭ باغرىدا چاڭقاپ ئازارىڭدىن ئۆلەي بىر رەت.<br />
<br />
قۇياشتەك مېھرىلىك مۇزسەن،مېنىڭدىن ئۆزگىگە نۇرلۇق،<br />
تامايىم يوق ھارارەتتىن ۋىسال پەيزى سۈرەي بىر رەت.<br />
<br />
رەشىكنىڭ ئوتلىرى قىينار گۈزەللەر ئىشقىدا يانساڭ،<br />
غېرىپ كۈي ئەۋجىدىن تارتقىن بۇ كۈلپەتتىن مۆكەي بىر رەت.<br />
<br />
دىلىڭغا كىرمىكىم تەھرىم،سۆزۈمگە كۆنمىكىڭ ئەركىڭ،<br />
سېنىڭسىز كۈنلىرىم مەجرۇھ كۆرۈپ شەپقەت يۈرەي بىر رەت.<br />
<br />
ۋىسالسىز باغلىرىم قاقشال،سېنىڭ مېھرىڭگە بولدۇم زار،<br />
يۈرەكنىڭ تېۋىشىن ئاڭلا ئۆزۈم ئىزھار ئېتەي بىر رەت.<br />
<br />
<br />
زارىقىش <br />
ئىشىك ئالدىدا يارىم بار چىقىشقا مەندە غەيرەت يوق،<br />
دىلىمدا ئاھۇ-زارىم بار قېچىشقا تەندە پۇرسەت يوق.<br />
<br />
دەرىزەم سۆزلىگەي ھىجران،يېلىنجاپ چاقنىغاي ھەريان،<br />
ئۈمىدلەر بولسىمۇ گۈلخان،يېنىشقا قىلچە رىغبەت يوق.<br />
<br />
زارىققان سۆيگۈلەر قايدا،قەپەستىن چىقمىغان جاندا،<br />
تىلەكلەر قالدى...ئازغاندا مېڭىشقا چۆلدە تاقەت يوق.<br />
<br />
كۈتۈشتىن كۆل قۇرۇپ كەتتى ئېچىلماي گۈل توزۇپ كەتتى،<br />
پەلەككە نالىلەر يەتتى،نېمىشقا كۈيدە نەپرەت يوق؟<br />
<br />
ئۆيۈمنىڭ ئالدى لىق كۆزياش،سەۋىر ھەم بەرمىدى بەرداش،<br />
يۈرەكلەر لەختە باغرىم«تاش»ئېرىشقا زەررە بىر رەت يوق.<br />
<br />
ۋىسالسىز ئاقسىمۇ كۆزلەر،دىدارسىز تۇرسىمۇ يۈزلەر،<br />
دېيىلمەي قالدى كۆپ سۆزلەر،يۇتۇشقا ئۆزگە ھەسرەت يوق.<br />
<br />
ئۆلۈمدىن كۆپ يىراقتۇرمەن،ياشاشتىن ھەم بىزاردۇرمەن،<br />
غېمىمنى ئازلىتىپ،بىر دەم ئېلىشقا بەلدە قۇدرەت يوق.<br />
<br />
نىگارىمدىن سادا يوقتۇر<br />
<br />
مۇھەببەت دەشتىنى كەزسەم سېنىڭدەك دىلرەبا يوقتۇر،<br />
نېتەي دەردىڭگە باغلانغان مېنىڭدەك بىناۋا يوقتۇر.<br />
<br />
قۇياشنىڭ نۇرلىرى سەندىن ئالۇر ئاتەش ھارارەتنى،<br />
زىمىستان باغرىدا قالغان ماڭا سەندىن داۋا يوقتۇر.<br />
<br />
كۈنۈم دەردىڭدە گىرياندۇر،تۈنۈم ھەرئاندا ھىجراندۇر،<br />
ۋىسالىڭ مەڭگۈ ئارماندۇر ماڭا باشقا جاپا يوقتۇر.<br />
<br />
ئىزىڭغا دەسسىدىم بىر بىر ساڭا يەتمەكنى ئارزۇلاپ،<br />
سېنىڭ سايەڭدە يۈرسەممۇ ئاڭا بىررەت سادا يوقتۇر.<br />
<br />
يولۇڭغا تەلمۈرۈپ كۆزلەر كۈتۈشلەر تاشقا ئايلاندى،<br />
غېرىپ قەلبىمگە ۋەسلىڭدىن بۆلەك ھەرگىز راۋا يوقتۇر.<br />
<br />
سېنىڭ ئىشقىڭغا باغلانغان ھىلال نىمجانە سەكراتتا،<br />
بۇ ئالەمدىن كېتەر بولسام قازايىمغا دۇئا يوقتۇر.<br />
<br />
<br />
<br />
ئاشىق ئىلتىجاسى<br />
دىدارسىز تۈندە يالغۇزمەن، نىگار ۋەسلىڭگە زار ئەتمە،<br />
مۇھەببەتنىڭ پىراقىدا غېرىب قەلبىمنى خار ئەتمە.<br />
<br />
يولۇڭغا تەلمۈرۈپ كۆزلەر، يېشم كەلكۈنگە ئايلاندى،<br />
كۈتۈشنىڭ دەشتىدە قېيناپ، مېنى دىۋانىۋار ئەتمە.<br />
<br />
چېچىپ سۆيگۈمنى ئاپتاپقا، سېنىڭ دەردىڭگە قاقلاندىم،<br />
غۇبارسىز چىن ئەقىدەمنى قارا ھىجرانغا يار ئەتمە.<br />
<br />
قۇياشنىڭ تەپتى ھەرگىزمۇ ياماق بولمايدۇ تەپتىمگە،<br />
قىلىپ پايخان باھارىمنى، دىلىستانىمنى قار ئەتمە.<br />
<br />
ئوتۇڭنىڭ باغرىدا ھەردەم يىلاندەك تولغىنىپ كەلدىم،<br />
قاناي لەھزە ۋىسالىڭغا، يۈرەكنى ئىنتىزار ئەتمە.<br />
<br />
كۈنۈم تەشۋىش،تۈنۈم كەچمىش، ئەجەپ ھالى خاراپتۇرمەن،<br />
جېنىم بۇ تەنگە مېھماندۇر، قەلىب تۆرىڭنى تار ئەتمە !<br />
<br />
<br />
<br />
نىگارنىڭ قەلبىدە بولسام<br />
<br />
يولۇڭغا سۆزلىرىم سايە بىرىپ ۋەسلىڭگە يار بولسام،<br />
كۆزۈم دەردىڭدە دىۋانە شۇدەم كۆڭلۈڭدە بار بولسام.<br />
<br />
كىزەرمەن يەتتە ئىقلىمنى باغاشلاپ قاتمۇقات ھەسرەت،<br />
يىقىلسام رەھمى كەلگۈچە ئاياغ ئاستىدا خار بولسام.<br />
<br />
قېنىمنى ئوينىغاي قەترە سىلىپ كويلارغا شەيتانلار،<br />
سېنىڭ قەلبىڭگە چۆكمەككە بىتاقەت ئىنتىزار بولسام.<br />
<br />
تىشىپ چىققايمۇ مەڭزىمگە لىۋىمدىن پاتمىغان ئاھىم،<br />
شەفائەت ئەيلىمەس ئۆزگە بۇ جانىمدىن بىزار بولسام.<br />
<br />
يۈرەي ئىشقىڭدا سەرسانە مېنى كۈتكەيمۇ شاھ مەشرەپ،<br />
غىرىپلار شەھرىدىن ئۆتسە كىلىپ مۇڭلۇق ساتار بولسام.<br />
<br />
ھىلالنى قىينىساڭ تۈندە چۈشۈم كۈلگەيمۇ پاتمانلاپ،<br />
كۆرۈشچۈن يارنى بىر مەرتە جېنىمغا نەچچە دار بولسام.<br />
<br />
				<p class="author">
					<strong>Elder</strong>
				يوللانغان ۋاقتى 2014-11-15 14:33:15	</p>
			<h3></h3>
		 بۇ يازمىنى ئاخىرىدا   Elder تەھرىرلىگەن. ۋاقتى  2014-11-15 14:34  <br />
<br />
شېئىرنى ياخشى يازىدىكەنسىز.<br />
<br />
ھەزەج مۇسەممەن سالىم (مۇكەممەل سەككىزلىك ھەزەج) بەھرىدىن باشقا بەھرلەرنى ۋە رادفسىز يېزىشنىمۇ سىناپ باقسىڭىز بولغىدەك.<br />
				<p class="author">
					<strong>birmoo</strong>
				يوللانغان ۋاقتى 2014-11-15 14:46:10	</p>
			<h3></h3>
		ياخشى يېزىپسىز تۇنشۇپ قالىلى 				<p class="author">
					<strong>bagalip</strong>
				يوللانغان ۋاقتى 2014-11-15 14:55:13	</p>
			<h3></h3>
		 دىلغا يېقىشلىق غەزەللىرىڭىزنى بۇ يەردىمۇ كۆرگىنىمدىن خۇشال مەن.{:238:}				<p class="author">
					<strong>karluk</strong>
				يوللانغان ۋاقتى 2014-11-15 15:14:54	</p>
			<h3></h3>
		ھەممىنى بىراقلا تۇكۇپسىز:lol{:112:}{:112:}				<p class="author">
					<strong>jan</strong>
				يوللانغان ۋاقتى 2014-11-16 02:02:16	</p>
			<h3></h3>
		bagalip يوللىغان ۋاقتى  2014-11-15 14:55 static/image/common/back.gif<br />
دىلغا يېقىشلىق غەزەللىرىڭىزنى بۇ يەردىمۇ كۆرگىنىمدىن ...<br />
<br />
يازغان ھېكايىلىرىڭىزدە شۇنداق تۇيغۇلار كۆپرەك تۇرىدۇ. شۇڭا ئېغىر كۆرمىسىڭىز، بۇ غەزەللەرنى بىر قانچە قېتىم ئوقۇپ قويارسىز. كېيىنكى ھېكايىڭىزدە  تەسىرىنى كۆرىسىز.  				<p class="author">
					<strong>begir</strong>
				يوللانغان ۋاقتى 2014-11-16 10:28:15	</p>
			<h3></h3>
		ئۆزىڭىز يازغانمۇ يا ؟<br />
ئەرەنچە پۇراق زەپ كۈچلۈك تۇرىدۇ . ئېزىپ تېزىپ ئارىيەتكە ئېلىپ سالمىغانسىز ھە ؟				<p class="author">
					<strong>bagalip</strong>
				يوللانغان ۋاقتى 2014-11-16 14:34:55	</p>
			<h3></h3>
		jan يوللىغان ۋاقتى  2014-11-16 02:02 static/image/common/back.gif<br />
يازغان ھېكايىلىرىڭىزدە شۇنداق تۇيغۇلار كۆپرەك تۇرىد ...<br />
<br />
ئەلۋەتتە، شېئىرنى يازالمايمەن، ئەمما ياقتۇرۇپ ئۇقۇيمەن، شېئىر ئادەمنىڭ تىل بايلىقنى ئۆستىرىدىكەن، ھەم ھېسېىسىي تەپەككۇرنى تاۋلايدىكەن 				<p class="author">
					<strong>malika706</strong>
				يوللانغان ۋاقتى 2014-11-17 08:42:25	</p>
			<h3></h3>
		Elder يوللىغان ۋاقتى  2014-11-15 14:33 static/image/common/back.gif<br />
شېئىرنى ياخشى يازىدىكەنسىز.<br />
<br />
ھەزەج مۇسەممەن سالىم (مۇك ...<br />
<br />
رەھمەت.كۆرسەتمىڭىزگە ھەم تەشەككۈر.				<p class="author">
					<strong>malika706</strong>
				يوللانغان ۋاقتى 2014-11-17 08:43:06	</p>
			<h3></h3>
		birmoo يوللىغان ۋاقتى  2014-11-15 14:46 static/image/common/back.gif<br />
ياخشى يېزىپسىز تۇنشۇپ قالىلى<br />
<br />
رەھمەت.مۇمكىنلىك بولسا ئەلۋەتتە.				<p class="author">
					<strong>malika706</strong>
				يوللانغان ۋاقتى 2014-11-17 08:43:41	</p>
			<h3></h3>
		bagalip يوللىغان ۋاقتى  2014-11-15 14:55 static/image/common/back.gif<br />
دىلغا يېقىشلىق غەزەللىرىڭىزنى بۇ يەردىمۇ كۆرگىنىمدىن ...<br />
<br />
رەھمەت. كۆمۈلۈپ قالماي دېدىمغۇ.ھا ھا ھا				<p class="author">
					<strong>malika706</strong>
				يوللانغان ۋاقتى 2014-11-17 08:44:37	</p>
			<h3></h3>
		karluk يوللىغان ۋاقتى  2014-11-15 15:14 static/image/common/back.gif<br />
ھەممىنى بىراقلا تۇكۇپسىز<br />
<br />
ھەممىنى تۆكمىدۇق،بۇ مۇنبەرگە تۇنجى قېتىم ئەسەت يوللىشىم ،شۇڭا ياخشىراق باشلىنىش بىلەن كىرەي دېدىم.				<p class="author">
					<strong>malika706</strong>
				يوللانغان ۋاقتى 2014-11-17 08:45:42	</p>
			<h3></h3>
		begir يوللىغان ۋاقتى  2014-11-16 10:28 static/image/common/back.gif<br />
ئۆزىڭىز يازغانمۇ يا ؟<br />
ئەرەنچە پۇراق زەپ كۈچلۈك تۇرىدۇ . ...<br />
<br />
ھا ھا ھا.كىيىنكى يازمىلىرىمدىن چۈشىنىپ قالارسىز بەلكىم، تۇنجى قېتىم ئەسەرلىرىمنى كۆرۈشىڭىز ئوخشايدۇ.<br />
				<p class="author">
					<strong>begir</strong>
				يوللانغان ۋاقتى 2014-11-18 19:09:07	</p>
			<h3></h3>
		ئۆزىڭىز يازغانمۇ ؟ ئۇدۇل جاۋاپ بەرسىڭىز بوپتىكەن . ھېلى بىكا ئىۋۇ شەخلا سىزدىن سوراپ قالسا مەندەك سىيلىق سىپايە سوراپ يۈرمەيدۇ . <br />
ئۆزىڭىز يازغانمۇ يا ؟				<p class="author">
					<strong>Comeon</strong>
				يوللانغان ۋاقتى 2014-11-18 19:17:19	</p>
			<h3></h3>
		سۆزلەر شۇ پېتى...شەكىل شۇ پېتى...مەزمۇن شۇ پېتى...ئوتتۇز يىلدىن بۇيان كۆزۈمگە ئەڭ جىق كۆرۈنگەن غەزەللەر يەنە شۇ پېتى ...... شۇنىڭ ئۈچۈن شەخسى ھېسسىياتىمغا تايىنىپ ‹بۇ يازمىلار ياخشى چىقماپتۇ› دەپ باھا بېرىمەن .			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish60703.html" target="_blank"><strong>ھىلال: غەزەللىرىم</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
