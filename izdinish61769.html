<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>كىتاپ ئوغىرىسى</title>
<link href="./izdinish61769.html" rel="canonical" />
<meta name="keywords" content="كىتاپ ئوغىرىسى ئىزدىنىش تور بېكىتى" />
<meta name="description" content="كىتاپ ئوغىرىسى ئىزدىنىش تور بېكىتى ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-106.html">نەسرىي ئەسەرلەر</a> › كىتاپ ئوغىرىسى</div>

<div id="content">
			<p class="author">
					<strong> mariya</strong>
				يوللانغان ۋاقتى 2015-1-9 08:51:08	</p>
			<h3>كىتاپ ئوغىرىسى</h3>
		 بۇ يازمىنى ئاخىرىدا    mariya تەھرىرلىگەن. ۋاقتى  2015-1-9 08:55  <br />
<br />
                                                               كىتاپ ئوغىرىسى<br />
<br />
<br />
                                                                        (ھېكايە )  <br />
<br />
     - ئوغرىنى تۇتۇڭلار ....ئۇ كىتاپ ئوغۇرلاپتۇ ، مۇلازىم خانقىزنىڭ چىرقىراق ئاۋازىدىن چۆچۈپ ئاۋاز چىققان تەرەپكە بۇرۇلدۇم . ئايلانما ئىشىك تەرەپكە بېرىپ بولغان بالىنى خانقىز كىتاپخانا ئىچگە سۆرىمەكتە ، بالا بولسا چىنە خىش ياتقۇزۇلغان سىلىق يەردە ئولتۇرىۋېلىپ، ھەدەپ ئىشىك تەرەپكە داجىماقتا ئىدى . پۇل يىققۇچى ئايالمۇ  پۇكەيدىن چاققانلىق بىلەن ئۇچۇپ چىقتى – دە ، -ئامانلىق ساقلىغۇچى ....ئامانلىق ساقلىغۇچى قېنى سىز ؟ دەپ ۋارقىرىغىنىچە  مۇلازىم بىلەن تېخىچە تارتىشماق ئويناۋاتقان بالىنىڭ يېنىغا يۈگۈرۈپ باردى . ئۇ ئاچچىق غەزەپ يۇغۇرۇلغان  يوغان قولى بىلەن بالىنىڭ تامدەك تاتارغان يۇمران يۈزىگە «چاڭ » قىلىپ كېلىشتۈرۈپ بىر شاپىلاق سالدى . قىزچاقمۇ خۇددى شۇنى كۈتۈپ تۇرغاندەك :<br />
     - ھۇ يۈزى قېلىن  ئوغرى ، بىزنى بىلمەيدۇ دېگەنمىدىڭ ؟ چاپىنىڭنىڭ ئىچىگە يوشۇرغان كىتاپنى تېز چىقار ،بولمىسا ئىشخانىغا ئاپىرىپ ، ئاتا – ئاناڭنى چاقىرتىپ ، ئوغۇرلۇق قىلغانغا تويغۇزىمىز سېنى ، دېگىنىچە ئۇزۇن ئاپئاق بارماقلىرى بىلەن قەھرىتان سوغوقتا نېپىز تەنتەربىيە چاپىنى كىيىۋالغان بالىنىڭ تىتىرەپ تۇرغان  بىلەكلىرىنى  بار كۈچى  بىلەن چىمدىۋالدى. لېكىن بالا ئۈن چىقارمىدى . ھەتتا ئۇنىڭ ھودۇقۇش ۋە قورقۇش قېتىپ قالغان سەبىي  كۆزلىرىدىن مىت قىلىپ بىر تامچە ياشمۇ چىقمىدى  .ئۇنىڭ چىشلىرى كىرىشكەن ، قانسىز لەۋلىرى مەھكەم جۈپلەشكەن بولۇپ ، ئىككى قولىنى ئالماشتۇرۇپ كىتاپ يوشۇرغان كۆكسىنى تۇتۇۋالغان ئىدى .  ئىككى ئايال ھەرقانچە ھەپىلىشىپمۇ ئۇنىڭ تاشتەك قاتقان قولىنى ئاجرىتالمىدى . جانسىز ، كىچىك قوللار تاتىلاندى ، يۇلۇندى ...كۆزۈمگە خۇددى ئىككى سار بىر نىمجان چۈجىنى باسماداقلاپ چوقىۋاتقاندەك كۆرۈنۈپ كەتتى . بالا ئۆزىگە خۇددى تاشقى پىلانتتىن  كېلىپ قالغان غەيرى مەخلۇققا قارىغاندەك ھەجەپلىنىپ ، قىزىقىپ ، ئېچىنىپ قاراپ تۇرۇشقان كىشلەردىن ئوغرىلىقىنى يۇشۇرماقچى بولغاندەك كىتابىنى جان تىكىپ  قوغدىماقتا ئىدى . <br />
      چاقماق تېزلىكىدە كاللامغا شۇنداق ئوي كەلدى ، بالا ئوغۇرلىغان كىتابنىڭ پۇلىنى تۆلەپ ئۇنى تۇغقىنىمنىڭ بالىسى ياكى خوشنامنىڭ بالىسى دەپ ئۇلارنىڭ قولىدىن قۇتۇلدۇرۇپ  چىقسامچۇ ؟ مېنىڭمۇ ئۇ دېمەتلىك ئوغلۇم بارغۇ ؟  ناۋادا يۈرەك پارەم بىلىپ – بىلمەي ئاشۇنداق بىمەنە ئىش تېرىپ نۇرغۇن كىشىنىڭ ئالدىدا ھاقارەتكە ئۇچرىسا قانداق قىلىمەن ؟<br />
     سەندە ئۇنچىلىك جۈرئەت يوق ، ئۇنىڭ ئۈستىگە ئەزەلدىن توخۇ يۈرەك ئىدىڭغۇ ؟ ئۆزۈڭگە ئارتۇقچە ئاۋارىچىلىق تېپىۋېلىشتىن قورقمامسەن ؟ بولدى بەس قەھرىمان بولمايلا قوي !  شەيتىنىم ماڭا ھەدەپ قوقاق سالماقتا ئىدى . نېمە قىلشىمنى بىلەلمەي ئىككىلنىپ ئەتىراپىمغا ئۈمىد بىلەن تىكىلدىم . ئۆزىنى توختاتقان ، بىر ئۆينىڭ تۆۋرۈكى ئاتىلار  ، بالا ئۈچۈن ھەتتا جېنىدىن كېچىشكە تەييار ئانىلار ،  زەبەردەست  يىگىتلەر ،گۈلچىراي قىزلار ، ئوماق ئۆسمۈرلەر  ھەممىسى قاراپ  تۇرماقتا ، شۇلار قاتارىدا مەنمۇ پورتمىلىمنى چىڭ سىقىمدىغىنىمچە ھەيكەلدەك  قانچىلىك قېتىپ تۇرغىنىمنى بىلمەيمەن . قارا سۇلياۋ كالتەك كۆتۈرۈۋالغان ئامانلىق ساقلىغۇچى خادىم يەردىن ئۈنگەندەكلا بالا ئالدىدا پەيدا بولۇپ، ئۇنىڭ گەجگىسىدىن كۈچ بىلەن بېسىپ ئىككى ئايالنىڭ ھەمراھلىقىدا خۇددى جىنايەتچىنى يالاپ ماڭغاندەك توپنى يېرىپ  ئەدەپلەپ قويغىلى «ئىشخانىسىغا » ئېلىپ ماڭغىنىدا بالىنىڭ كونىرىغان ئىشتىنىنىڭ ئېغىدىكى نەمنى كۆرۈپ ئىختيارسىز «ئاھ بىچارە بالا » - دەپ نىدا قىلدىم . يۈگۈرۈپ بېرىپ غورۇى پەيمان قىلنغان ، كەلگۈسىدىكى يازغۇچى ، شائىر ياكى بىر ياراملىق يىگىتنىڭ  ئارزۇ – ئارمانلىرىنىڭ  يەر بىلەن يەكسەن بولماسلىقى ئۈچۈن ئۇنىڭ گۇناھىنى تىلمەكچى بولدۇم . لېكىن ئىككى تىزىم ۋەھىمىدىن قېتىپ قالغاندەك قەدەم ئالالماي قالدىم . بالا كىتاب ئوغرىلىغان گۇناھى ئۈچۈن جازاسىنى تارتىشى كېرەك ، پۇلى يوق ئادەمگە كىتاب ئوقۇشنى كىم قويۇپتۇ ؟ ئۇنىڭغا يۇمشاق قوللۇق قىلىنسا كىيىنچە ھېچنىمىدىن يانمايدىغان  قارام بولۇپ كېتىشى ، ئۆزى ياخشى كۆرگەن نۇرغۇن كىتاپلارنى ئوغۇرلىشى ...بارا – بارا تام تېشىدىغان نامى بار ئوغرىغا ئايلىنىشى مۈمكىنغۇ ؟ - يۈرۈگۈمنى قاماللاپ تۇرغان ئەندىشە ، پۇشايمان ئاشۇ چەك باسماس تەسەللىيلىرىم بىلەن ئازىراق بولسىمۇ يىنىكلىگەندەك  بولدى . ياق ...ياق ئۇ تېخى كىچىك بالا ، كىتاپقا بولغان ئوتتەك ئىشتياقىنى بېسۋىلىش  ئۇنچۋالا ئاسان ئەمەس ، ئۇ چىن يۈرىكىدىن ياخشى كۆرگەن ئاشۇ كىتاۋىنى  خۇمارىدىن چىققۇچە  ئوقۇۋىلىش ، ئۆزىنىڭ قالتىس بىر كىتاۋىنىڭ بارلىقىنى ساۋاقتاشلىرىغا ماختىنۋىلىش ، باشقىلارنىڭ ئالدىدا نۇمۇسقا قويغان ئاشۇ كىتاپنى ئۆزىگە مەڭگۈ مەنسۇپ قىلۋىلىش  ئۈچۈن چوڭ خەتەرگە تەۋەككۈل قىلغان ، ھەتتا ئاپتوماتىك ئوغۇرلىقتىن ساقلىنىش ئۈسكىنىسنىڭ بارلىقىنىمۇ سەزمىگەن ، ئۆزىنىڭ چاندۇرۇپ قويمايدىغانلىقىغا قاتتىق ئىشەنگەن بولسىچۇ ؟بىر چاغلاردا سەنمۇ كىتاپ ئوقۇشقا بولغان ئوتتەك ھاياجىنىڭنى باسالمىغان ، ئاشۇ بالىدەك 10 ياش چاغلىرىڭدا  ئالى مەكتەپ ئوقىيدىغان خوشنا ھەدەڭنىڭ تەتىل قىلىپ كېلىشىنى زارقىپ كۈتكەنغۇ ؟ كىتاپ ئوقۇش بەدىلىگە ئۇنىڭغا نۇرغۇن ئىشلارنى قىلىپ بەرگەنغۇ ؟ كالا تېزىكى ئارلاشتۇرۇرلغان  سۇيۇق لايغا كېگىز پارچىسىنى چىلاپ كىچىك قوللىرىڭدا ئۇنىڭ  سۇپىسىغا ئۆزەڭ  خالاپ گۈل چىقىرىپ لايچىلىق قىلغان ، ئۆستەڭدىن سۇ ئەكىرگەن ، ھويلا سۈپۈرگەن ئېدىڭغۇ ؟ ئاھ بىچارە بالا ! گۇناھ زادى كىمدە ؟ ساڭا كىتاپ سېتۋالغۇدەك پۇل بېرەلمىگەن ئاتا – ئاناڭدىمۇ ؟ ياكى سېنى قوغدىيالمىغان بىز چوڭلاردىمۇ ؟ <br />
     قانداقتۇر بىر قارا نەرسە ۋىڭىلداپ كۆز ئالدىمدا پىرقىراپ تۇرۋاتقاندەك تۇيۇلۇشقا باشلىدى ... تېخى ھېلىلا سېتۋالغان «ئاق رومال » ئەيىپلىك قولۇمدا توختىماي  ئۇچۇپ بېرىپ  يەردە ماڭا قاراپ غەزەپ بىلەن ھومىيىپ ياتقان «جاللات خېنىم » نىڭ بوينىغا ئورىلىپ قالدى  .مەن ئېڭىشىپ ئۇنى ئالماقچى بولدۇم ، «مەن نىمىشقا ئوبزور يازىمەن ؟» كەلگۈسى ئەۋلادلار ئۈچۈن ئەمەسمىدى ؟ قەھىرلىك ئاۋاز يەر تېگىىدىن ئاڭلانغاندەك بولدى  . مەن ئالمان – تالمان كىتاپلىرىمنى يىغىشتۇرۇپ ئىلىم كانىدىن روھسىز ھالدا ئايرىلدىم . <br />
<br />
(«جاللات خېنىم » – ياسىنجان سادىق چوغلاننىڭ شۇ ناملىق رومانى .<br />
ئاق رومال – نادىر پوۋېسىتلار توپلمى .<br />
«مەن نېمىشقا  ئوبزور يازىمەن » - يالقۇن روزىنىڭ شۇ ناملىق كىتاۋى .<br />
<br />
<br />
				<p class="author">
					<strong>kurbi308</strong>
				يوللانغان ۋاقتى 2015-1-9 10:20:11	</p>
			<h3></h3>
		ھەي،نىمە دىسەم بولار:(:(				<p class="author">
					<strong>Toghrak</strong>
				يوللانغان ۋاقتى 2015-1-9 10:24:45	</p>
			<h3></h3>
		شۇنچىلىك ئىشقىمۇ كارغا كەلمىگىنىنى مۇنۇ ئادەمنىڭ، مەن بىر ئايال جېنىمدا مىنىڭ باشقۇرۇش تەۋەلىكىمدە بولمىغان ئوقۇغۇچىنى ساقچىنىڭ قولىدىن ئاجرىتىۋالغانمەن. مەن تەربىيە قىلاي، بالىغا خاتالىغىنى تۈزۈتۈش پۇرسىتى بەگەن بولساڭلار دەپ....				<p class="author">
					<strong>OKYA116</strong>
				يوللانغان ۋاقتى 2015-1-9 11:11:43	</p>
			<h3></h3>
		مىڭ كىتاپ ئوقۇپ بىلىملىك ھىس قىلغاندىن بىر ئەمەلىي ئىش قىلغان  ئەلە ئەمەسمۇ ؟ <br />
ماۋزۇدىن شۇنچىلىك ياخشى يازمىمىكىن دەپ ئوقۇپتىكەنمەن . . .‹‹ سەلىگە چۇشلۇق ئىمان يوق››دىگەندەك يازما بولۇپتۇ بۇ . . . 				<p class="author">
					<strong>begir</strong>
				يوللانغان ۋاقتى 2015-1-9 13:46:43	</p>
			<h3></h3>
		يالقۇن روزىنىڭ ئۆز بېشىدىن ئۆتكەن ۋەقەلىك ئىكەندە بۇ ؟				<p class="author">
					<strong>Yaruq</strong>
				يوللانغان ۋاقتى 2015-1-9 15:16:16	</p>
			<h3></h3>
		بۇ زادى كىمنىڭ يازمىسى. يازما ئېگىسى ئىسمى-جىسمىغا لايىق لامزەللە كىتابپۇرۇشكەن. كىتابپۇرۇش ئەمەس كىتاب خالتىسى				<p class="author">
					<strong>hutantawakkul</strong>
				يوللانغان ۋاقتى 2015-1-10 12:27:22	</p>
			<h3></h3>
		بۇ ئادەمنىڭ كەلگۈسى ئەۋلاتلار ئۈچۈن ئوبزور يازىمەن دېگەن گىپى گۇمانلىق……			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish61769.html" target="_blank"><strong>كىتاپ ئوغىرىسى</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
