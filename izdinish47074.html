<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>بۈگۈن-تۈركىيە ئۈچۈن مۇھىم بىر كۈندۇر-ئىزدىنىش تورى</title>
<link href="./izdinish47074.html" rel="canonical" />
<meta name="keywords" content="ئىزدىنىش تورى  بۈگۈن-تۈركىيە ئۈچۈن مۇھىم بىر كۈندۇر" />
<meta name="description" content="ئىزدىنىش تورى  بۈگۈن-تۈركىيە ئۈچۈن مۇھىم بىر كۈندۇر ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-121.html">تارىختىكى بۈگۈن</a> › بۈگۈن - تۈركىيە ئۈچۈن مۇھىم بىر كۈندۇر</div>

<div id="content">
			<p class="author">
					<strong>ketmenbay</strong>
				يوللانغان ۋاقتى 2012-4-23 18:03:27	</p>
			<h3>بۈگۈن - تۈركىيە ئۈچۈن مۇھىم بىر كۈندۇر</h3>
		<div style="text-align:center;"><span style="font-size:32px;color:#e53333;">بۈگۈن - تۈركىيە ئۈچۈن مۇھىم بىر كۈندۇر</span><br /><br />
</div><br />
<br /><br />
<br /><br />
<span style="font-size:24px;">تۈركىيە ئاۋازى رادىيوسى ماقالىسى:</span><br /><br />
<span style="font-size:24px;">بۈگۈن تۈركىيەدە «23-ئاپرىل مىللىي ئىگىلىك ھوقۇق ۋە بالىلار بايرىمى»دۇر.</span><br /><br />
<span style="font-size:24px;">ھەرقايسى دۆلەتلەرنىڭ ئۆتمۈشىدە شۇنداق ئەھمىيەتلىك كۈنلەر باركى، ھەر بىرى بىرەر دەۋرگە ئوخشايدۇ. 23-ئاپرېلمۇ دەل شۇنداق. چۈنكى، تۈركىيە جۇمھۇرىيىتىنىڭ ئۇل ئەسلىھە قۇرۇلۇشى ئەنە شۇنداق ئۇلۇغۋار بىر كۈندە بەرپا قىلىنغان. 1920-يىلى 23-ئاپرېلدىن بۇرۇن ئىرادىسىدىن قەتئىي يانمايدىغان ئاۋانگارت بىر خەلقنىڭ ھەرىكىتى بار ئىدى. 23-ئاپرېلدىن بۇرۇن قانۇننى قوغداش جەمئىيىتى، مىللىي بىرلىكسەپ كۈرىشى بار ئىدى. 23-ئاپرېلدىن بۇرۇن ئانادولۇنىڭ ھەر قايسى جايلىرىدا ياشاۋاتقان خەلق ھەم ئۆز دۆلىتىنى ھەم ئۆز كىملىكىنى قوغداش مەقسىتىدە كۈرەشكە ئاتلىنىشقا تەييار ھالەتتە ئىدى. قىسقىسى، 23-ئاپرېلدىن بۇرۇن مەملىكىتىمىزنىڭ ھەرقايسى جايلىرىدا ئازادلىق ئۇرۇشى داۋام قىلىۋاتاتتى. بۇ تارىخىي كۈرەش، 23-ئاپرېل كۈنى مۇۋەپپەقىيەتلىك ھالدا تاماملاندى، شۇنىڭ بىلەن غايەت زور ئۆزگىرىشلەر ھاسىل قىلىندى.</span><br /><br />
<span style="font-size:24px;">تۈركىيە دۆلىتىنىڭ قۇرغۇچىسى ئۇلۇغ داھى مۇستاپا كامال ئاتاتۈرك، 19-ماي بۇ ئاساسىي قۇرۇلمىنى ئورنىتىپ، بۇ تەشكىللىك خەلق ھەرىكىتىنى پەۋقۇلئاددە دانىشمەنلىك بىلەن ئىدارە قىلدى. شۇ ۋەجىدىن، 23-ئاپرېلدىن بۇرۇن ئەرزۇرۇم ۋە سىۋاس ۋەكىللەر قۇرۇلتىيى چاقىرىلدى. بۇلارنىڭ ھەممىسى تۈرك خەلقىنىڭ 23-ئاپرېلغا يېتىش يولىدىكى ئىجابىي قەدەملىرى ئىدى. جۈملىدىن تۈرك خەلقى 23-ئاپرېلدا رەھبىرىنى قىزغىن قوللىغان ھەمدە تۈركىيە بۈيۈك مىللەت مەجلىسىمۇ بۇ باسقۇچتىن كېيىن 1920-يىلى 23-ئاپرېل كۈنى قۇرۇلدى.</span><br /><br />
<span style="font-size:24px;">دېمەك، بۈگۈن، تۈركىيە جۇمھۇرىيىتىنىڭ تۇنجى پارلامېنتى چاقىرىلغان ۋە مىللەت نامىدىن قارار چىقىرىشقا باشلىغان تۇنجى كۈن ھېسابلىنىدۇ. باشقىچە ئېيتقاندا، 23-ئاپرېل كۈنى، ئىگىلىك ھوقۇق يېگانە بىر شەخستىن يەنى سۇلتاندىن ئېلىنىپ خەلققە بېرىلگەن شانلىق بىر كۈندۇر. 23-ئاپرېل ئىگىلىك ھوقۇق چۈشەنچىسىنىڭ نۇقتىلىق تارىخىي باسقۇچى بولۇپ ھېسابلىنىدۇ. «ئىگىلىك ھوقۇق - شەرتسىز مىللەتنىڭ مۈلكىدۇر» چۈشەنچىسى جۇمھۇرىيەت تارىخىمىزنىڭ ئالتۇن سەھىپىسىگە يېزىلغان بىر كۈندۇر.</span><br /><br />
<span style="font-size:24px;">بۈگۈن، مىللىي ئىگىلىك ھوقۇق چۈشەنچىسىنى تاللىۋالغان بىر مىللەت بولۇش سۈپىتىمىز بىلەن 23-ئاپرېلنى ناھايىتى تەبىئىي ئاتالغۇ سۈپىتىدە قوبۇل قىلىمىز. بىراق، 1920-يىللاردا «مىللىي ئىگىلىك ھوقۇق» ئاتالغۇسى تۈرك مىللىتىگە ناھايىتى يات بىر ئاتالغۇ ئىدى. تۈرك مىللىتىنى ئىلغارلىقنىڭ ئەڭ يۇقىرى پەللىسىگە يەتكۈزگەن بۇ ئىنقىلابىي ئاتالغۇنىڭ ئۇقۇمى ئەينى يىللاردا سەلتەنەتكە، خەلىپىلىك تۈزۈلمىسىگە «ياق» دېيىش ئىدى. چۈنكى بۇ ئاتالغۇغا كۆرە، ئىگىلىك ھوقۇقنىڭ مەنبەسى تۈرك خەلقى، جۈملىدىن پۈتكۈل تۈرك مىللىتى ئىدى. ئىگىلىك ھوقۇقنىڭ مەنبەسىنى تېئوكراتىيىدىن، دىندىن، دوگمىچىلىقتىن ئېلىپ خەلققە ۋە پۈتكۈل تۈرك مىللىتىگە يېيىش دېمەك ئىدى.</span><br /><br />
<span style="font-size:24px;">تۈرك خەلقى مىللىي ئىگىلىك ھوقۇق چۈشەنچىسىنى چۆرىدىگەن ھالدا ۋە ئۇلۇغ داھى مۇستاپا كامال ئاتاتۈركنىڭ رەھبەرلىكىدە قوزغىلىپ، ئالدى بىلەن سۇلتانلىق تۈزۈمىنى، ئاندىن خەلىپىلىك تۈزۈمىنى ئاغدۇرۇپ تاشلاپ، تارىختىن بۇيان، تۇنجى قېتىم مۇستاپا كامال ئاتاتۈركتىن ئىبارەت ۋەلىئەھدى بولمىغان بىر ئەۋلادىنى ئەركىن ئىرادىسىگە تايىنىپ تۈركىيە بۈيۈك مىللەت مەجلىسىنىڭ باشلىقلىقىغا تاللىدى. شۇنىڭ بىلەن ئاتاتۈرك، پادىشاھنىڭ ئەمىر-پەرمانلىرى ۋە شەيخۇل ئىسلامنىڭ پەتىۋالىرىنىڭ ئورنىغا ئۆزلىرىنىڭ پارلامېنتى تەرىپىدىن چىقىرىلغان قانۇن-تۈزۈملەر بىلەن تۈركىيەنى ئىدارە قىلىشقا باشلىدى.</span><br /><br />
<span style="font-size:24px;">مانا بۇ نۇقتىئىنەزەرنى چۆرىدىگەن ھالدا، «23-ئاپرېل مىللىي ئىگىلىك ھوقۇق ۋە بالىلار بايرىمى» سۈپىتىدە تەبرىكلىنىپ كېلىۋاتقان 23-ئاپرېل، تۈركىيە بۈيۈك مىللەت مەجلىسى ئېچىلغان كۈن بولۇپ، شۇ ۋەجىدىن 23-ئاپرېل مۇھىم بىر سىياسىي ئۆزگىرىشنىڭ نامايەندىسى بولۇپ ھېسابلىنىدۇ. يىغىپ ئېيتقاندا، 23-ئاپرېل، تۈركىيەنىڭ ھاكىمىيەت شەكلىنى تاللاشتىكى ھالقىلىق نۇقتىدۇر.</span><br /><br />
<span style="font-size:24px;">ئۇلۇغ داھى مۇستاپا كامال ئاتاتۈركنىڭ مىسلىسىز ئەقىل-پاراسىتى، مىسلىسىز كىملىكى، ئادەتتىن تاشقىرى دۆلەت ئەربابى، تەڭداشسىز ھەربىي قابىلىيىتى ۋە قوماندانلىق قىلىش ئالاھىدىلىكلىرى بىلەن بىر گەۋدىلىشىپ كەتكەن بۇ مەجلىس (پارلامېنت)، مۇستەقىللىق ئۇرۇشىمىزغا يېتەكچىلىك قىلىش ۋە غەلىبىگە ئېرىشىشتە تۈرك مىللىتى تايانغان ئاساسلىق كۈچ بولۇپ قالدى.</span><br /><br />
<span style="font-size:24px;">بۇ مەجلىس، ئوسمانلى دۆلىتىنىڭ ئاغدۇرۇلۇشىنى ھۆججەتلەشتۈرگەن موندروس ئۇرۇش توختىتىش كېلىشىمى بىلەن سەۋر كېلىشىمىنى يىرتىپ تاشلاپ، ئۇنىڭ ئورنىغا مىللىي مۇستەقىللىقىمىز بىلەن مىللىتىمىزنىڭ ئابرويىنى قوغداپ قالغان لوزان كېلىشىمنامىسىنى ئىجرا قىلىش بىلەن مۇھىم بىر ۋەزىپىنى مۇۋەپپەقىيەتلىك ھالدا ئورۇنلىدى.</span><br /><br />
<span style="font-size:24px;">23-ئاپرېل، ئوسمانلى دۆلىتىنىڭ ئورنىغا، يېڭى مۇستەقىل بىر تۈرك دۆلىتىنىڭ قۇرۇلۇش كۈنىنى ئىپادىلەيدۇ. بۈگۈن، ئەينى ۋاقىتتا مەزلۇم (زۇلۇمغا ئۇچرىغۇچى) مىللەتلەرنىڭمۇ ھاياتىدا شۇنداقلا زۇلۇمدىن قۇتۇلۇشى جەھەتتىنمۇ ئەھمىيەتلىك بىر كۈن ھېسابلىنىدۇ.</span><br /><br />
<span style="font-size:24px;">23-ئاپرېل، ئىرقىي، تىل، دىن، جىنسىيەت ۋە مەزھەپكە ئورۇن بەرمەي، «تۈركىيە جۇمھۇرىيىتىنى قۇرۇپ چىققان تۈركىيە خەلقىگە تۈرك مىللىتى دېيىلىدۇ» چۈشەنچىسى غەلىبە قازانغان بىر دەۋرنىڭ باشلانغۇچى بولۇپ ھېسابلىنىدۇ. 23-ئاپرېلنىڭ ئاساسلىق پەلسەپە ۋە چۈشەنچىسىنىڭ يەنە بىر مۇھىم تەرىپى بولسا، بىر بايرامغا خاس بۈگۈننىڭ بالىلارغا ھەدىيە قىلىنىشىدۇر. شۇ ۋەجىدىن، 23-ئاپرېل كۈنلىرى، مىللىتىمىزنىڭ كېلەچىكى بولغان بالىلىرىمىزغا گويا زاۋاللىققا يۈز تۇتقان بىر مىللەتنىڭ بىردىنلا زۈمرەتى ئەنقا قۇشى تىرىلىپ چىققاندەكلا قايتىدىن گۈللەنگەنلىكىنىڭ ئەڭ يارقىن نامايەندىسى سۈپىتىدە ئوتتۇرىغا چىققاندۇر.</span><br /><br />
<span style="font-size:24px;">گەرچە، 23-ئاپرېل، تۈرك مىللىتىنىڭ ئىگىلمەس-سۇنماس ئىرادىسىنىڭ شانلىق غەلىبىسى بولسىمۇ، لېكىن ئۇرۇشلارنىڭ ئېيتىپ تۈگەتكۈسىز ئازاب-ئوقۇبەتلىرى ۋە قايغۇ ھەسرەتلىرىنىڭ ئۇنتۇلۇپ قالماسلىقى ۋە دۇنيا تىنچلىقىنىڭ دائىما ئاساسلىق نىشانى سۈپىتىدە كۆزىتىلىشى ئۈچۈن بالىلىرىمىزغا سوۋغات قىلىنغاندۇر.</span><br /><br />
<span style="font-size:24px;">ئۇلۇغ داھى مۇستاپا كامال ئاتاتۈركنىڭ 23-ئاپرېلنى تۈركىيە بۈيۈك مىللەت مەجلىسى ئېچىلغان كۈنى بالىلارغا بايرام سۈپىتىدە ھەدىيە قىلىشى، ئەلۋەتتە ئۇنىڭ كەلگۈسى ئەۋلادلارغا بولغان سۆيگۈسى ۋە ئىشەنچىسىنىڭ روشەن نامايەندىسىدۇر. شۇنىڭ بىلەن بىر ۋاقىتتا، ئۇنىڭ بالىلىرىمىزغا تولىمۇ مۈشكۈل ۋە ناھايىتى شەرەپلىك بىر ۋەزىپىنى تاپشۇرغانلىقىنىڭ روشەن دەلىلىدۇر.</span><br /><br />
<span style="font-size:24px;">23-ئاپرېل مىللىي ئىگىلىك ھوقۇق ۋە بالىلار بايرىمىنى 1920-يىلدىن بېرى بۇ دائىرىدە تەبرىكلەپ كېلىۋاتقان تۈرك ئۆسمۈرلىرى، بۇ ئالاھىدە ۋە ئەھمىيەتلىك كۈننى، 1979-يىلدىن بېرى دۇنيا ئۆسمۈرلىرى بىلەن بىرلىكتە تەبرىكلەپ كەلمەكتە. 23-ئاپرېل پائالىيەتلىرى، ب د ت مائارىپ، ئىلىم-پەن ۋە مەدەنىيەت تەشكىلاتى (UNESCO) تەرىپىدىن «دۇنيا بالىلار يىلى» دەپ ئېلان قىلغان 1979-يىلدىن بۇيان، تۈركىيە رادىيو-تېلېۋزىيە ئىدارىسى (TRT) تەرىپىدىن ئۈزلۈكسىز ھالدا ئۆتكۈزۈلۈپ كېلىۋاتقان بىر كۆڭۈل ئېچىش پائالىيىتىدۇر. 23-ئاپرېل، بۇ كۆڭۈل ئېچىش پائالىيىتىگە ھەر يىلى قاتنىشىۋاتقان باشقا دۆلەتلەرنىڭ ئۆسمۈرلىرى بىلەن ھەقىقەتەنمۇ تىنچلىق ۋە دوستلۇق پائالىيىتى سۈپىتىدە تەبرىكلىنىپ كەلمەكتە. دۇنيادا ھېچقانداق بىر ئوخشىشى بولمىغان تۇنجى ۋە رەسمىي بالىلار بايرىمى بولغان 23-ئاپرېلنى پۈتكۈل دۇنيا بالىلىرى بىلەن ئورتاق تەبرىكلەش، تۈرك مىللىتىنىڭ تىنچلىققا قوشقان تۆھپىسىنىڭ ئەڭ جانلىق مىسالىدۇر.</span><br /><br />
<span style="font-size:24px;">دەرۋەقە، 1979-يىلدىن 2000-يىلغىچە بولغان ئارىلىقتا پايتەخت ئەنقەرەدىلا ئۆتكۈزۈلۈپ كەلگەن پائالىيەتلەر، ھازىرقى كۈنگە كەلگەندە دۆلىتىمىزنىڭ ئىستانبۇل، ئىزمىر ۋە ئانتاليا قاتارلىق چوڭ-چوڭ شەھەرلىرىدە ئۆتكۈزۈلىدىغان بولدى. «23-ئاپرېل بالىلار بايرىمىنى تەبرىكلەش پائالىيەتلىرى» گە ھەر يىلى 40 دىن ئارتۇق دۆلەتنىڭ ئۆسمۈرلىرى قاتنىشىپ كەلمەكتە. ھازىرغىچە 100 دىن ئارتۇق دۆلەتتىن 20 مىڭدىن ئارتۇق ئۆسمۈر ئىشتىراك قىلدى. بۇ يىلقى 23-ئاپرېل بالىلار بايرىمىنى تەبرىكلەش پائالىيەتلىرىگە كەلسەك، 16-ئاپرېل باشلانغان ۋە 25-ئاپرېلغىچە داۋاملىشىدىغان بۇرسادا ئۆتكۈزۈلۈۋاتقان بۇ يىلقى فېستىۋالغا يەنە نۇرغۇنلىغان دۆلەتلەردىن كۆپ ساندا ئۆسمۈر ئىشتىراك قىلدى.</span><br /><br />
<span style="font-size:24px;">چەت ئەللەردىن ۋە ھەر قىتئەدىن گۇرۇپپا-گۇرۇپپا ھالىتىدە تۈركىيىگە كەلگەن چەت ئەللىك بالىلار ھەر دائىمقىغا ئوخشاشلا مېھماندوست تۈرك ئائىلىلىرىنىڭ ئۆيلىرىدە مېھمان قىلىنماقتا. تونۇشۇش جەريانىدا بالىلار دەسلەپتە سەل قورۇنسىمۇ، بىر ھەپتە ئۆتكەندىن كېيىن ئۇلار ئىناق دوستلارغا ئايلىنىپ قالماقتا. ئايرىلىدىغان چاغدا بولسا، مېھمان بالىنىڭمۇ، ساھىبخان بالىنىڭمۇ ئىختىيارسىز ھالدا كۆزلىرىدىن ياش دۇردانىلىرى تۆكۈلۈشكە باشلايدۇ.</span><br /><br />
<span style="font-size:24px;">فېستىۋالغا قاتناشقان مېھمان دۆلەتلەردىن كەلگەن ئۆسمۈرلەرنىڭ «ئۇلۇغ داھى مۇستاپا كامال ئاتاتۈرك ئۈچۈن بۇ يەردىمىز. تۈركىيىگە كۆپتىن-كۆپ رەھمەت ئېيتىمىز» دېگەن يېقىملىق ۋە جاراڭلىق سادالىرى بولسا، TRT نىڭ ۋاستىسى ئارقىلىق ئىشقا ئاشۇرۇلغان بۇ ئالەمشۇمۇل كۆڭۈل ئېچىش پائالىيىتىنىڭ بارلىق ھېرىش-چارچاشلىرىنى ئاللىقاياقلارغا ئۇچۇرتۇپ كېتىدۇ.</span><br /><br />
<span style="font-size:24px;">بۇ يىل 34-قېتىملىقى ئۆتكۈزۈلگەن خەلقئارا «23-ئاپرېل بالىلار فېستىۋالى» مانا مۇشۇنداق دوستلۇق، تىنچلىق ۋە شات-خۇراملىق كەيپىياتى ئىچىدە ئەگە دېڭىزىنىڭ ئەڭ ئاۋات شەھرى بولغان بۇرسادا يەنە بىر يىلىنى تاماملىدى.</span><br /><br />
<span style="font-size:24px;">بۇنىڭدىن 92 يىل مۇقەددەم تۈرك مىللىتىنىڭ مىللىي ئىگىلىك ھوقۇقىنى قولغا كەلتۈرۈش يولدا تاشلانغان تۇنجى قەدەم، بۈگۈنكى كۈنگە كەلگەندە پۈتكۈل دۇنيا ئۆسمۈرلىرىنىڭ خەلقئارالىق بايرىمى سۈپىتىدە تەبرىكلەنمەكتە. </span><br /><br />
<span style="font-size:24px;">★★★★★</span><br /><br />
<br /><br />
<br /><br />
<br /><br />
<div style="text-align:center;"><span style="font-size:32px;color:#e53333;">«23-ئاپرېل مىللىي ئىگىلىك ھوقۇق ۋە بالىلار بايرىمى» تەبرىكلەنمەكتە</span><br /><br />
</div><br />
<br /><br />
<div style="text-align:center;"><img src="./31f46466-c4c1-4678-85ea-c99759e79ecb-800x600.jpg" alt="" width="600" height="450" /></div><br />
<br /><br />
<span style="font-size:24px;">تۈركىيە ئاۋازى رادىيوسى(23.04.2012) خەۋىرى:</span><br /><br />
<span style="font-size:24px;">«23-ئاپرېل مىللىي ئىگىلىك ھوقۇق ۋە بالىلار بايرىمى» تۈرلۈك مۇراسىملار ئارقىلىق تەبرىكلەنمەكتە.</span><br /><br />
<span style="font-size:24px;">غازى مۇستاپا كامال ئاتاتۈرك بالىلارغا ھەدىيە قىلغان بۇ كۈندە ئۆسمۈرلەرگە ئوخشاشلا دۆلەت رەھبەرلىرىنىمۇ نۇرغۇنلىغان پىروگراممىلار كۈتۈپ تۇرماقتا.</span><br /><br />
<span style="font-size:24px;">«23-ئاپرېل مىللىي ئىگىلىك ھوقۇق ۋە بالىلار بايرىمى» مۇناسىۋىتى بىلەن دۆلىتىمىز مائارىپ مىنىستىرى ئۆمەر دىنچەر باشچىلىقىدىكى ھەيئەت ئاتاتۈرك خاتىرە سارىيىنى زىيارەت قىلدى.</span><br /><br />
<span style="font-size:24px;">ئۆمەر دىنچەر، مۇستاپا كامال ئاتاتۈركنىڭ قەبرىسىگە گۈلچەمبىرەك قويدى ھەمدە ھۆرمەتتە تۇردى.</span><br /><br />
<span style="font-size:24px;">ئۆمەر دىنچەر كېيىنچە ئاتاتۈرك خاتىرە سارىيىنىڭ مەخسۇس دەپتىرىنى ئىمزالىدى.</span><br /><br />
<span style="font-size:24px;">كېيىنچە تۈركىيە بۈيۈك مىللەت مەجلىسى باشلىقى جەمىل چىچەك باشچىلىقىدىكى ھەيئەتمۇ ئاتاتۈرك خاتىرە سارىيىنى زىيارەت قىلدى، ھەمدە ئاتاتۈرك خاتىرە سارىيىنىڭ مەخسۇس دەپتىرىنى ئىمزالىدى.</span><br /><br />
<span style="font-size:24px;">تۈركىيە بۈيۈك مىللەت مەجلىسى (تۈركىيە پارلامېنتى) قۇرۇلغانلىقىنىڭ 92-يىللىقى مۇناسىۋىتى بىلەن ئۇلۇستىكى تۇنجى مەجلىس بىناسىدىمۇ تەبرىكلەش مۇراسىمى ئۆتكۈزۈلدى.</span><br /><br />
<span style="font-size:24px;">تۈركىيە بۈيۈك مىللەت مەجلىسى باشلىقى جەمىل چىچەك، مۇراسىمدا سۆزلىگەن نۇتىقىدا، «ئۇلۇغ داھى مۇستاپا كامال ئاتاتۈركنىڭ ئېيتقىنىدەك، ھېچقانداق بىر كۈچ ۋە ئورۇن ۋەتىنىمىزنىڭ بىرلىكى ۋە پۈتۈنلۈكىنىڭ يېگانە ۋەكىلى بولغان تۈركىيە بۈيۈك مىللەت مەجلىسىدىن ئۈستۈن ئورۇندا تۇرالمايدۇ. قىسقىسى، تۈركىيە بۈيۈك مىللەت مەجلىسى، جۇمھۇرىيىتىمىز ۋە دېموكراتىيەمىزنىڭ قەلبىدۇر.»</span><br /><br />
<span style="font-size:24px;">تەبرىكلەش پائالىيەتلىرى دائىرىسىدە تۈركىيە بۈيۈك مىللەت مەجلىسى ئومۇمىي كېڭىشى جەمىل چىچەكنىڭ رىياسەتچىلىكىدە يىغىلىدۇ.</span><br /><br />
<span style="font-size:24px;">جەمىل چىچەكنىڭ ئېچىلىش نۇتىقىدىن كېيىن پارلامېنتتا ۋەكىلى بولغان سىياسىي پارتىيەلەرنىڭ رەھبەرلىرى ئۇمۇمىي كېڭەشكە خىتاب قىلىدۇ.</span><br /><br />
<span style="font-size:24px;">تەبرىكلەش پائالىيەتلىرى، ئەنقەرەدە 19-ماي تەنتەربىيە زالىدا، ئىستانبۇلدا بولسا ئىنۆنۈ تەنتەربىيە زالىدا داۋاملىشىدۇ.</span><br /><br />
<span style="font-size:24px;">پارلامېنت مۇراسىم زالىدا ئۆتكۈزۈلىدىغان «23-ئاپرېل مىللىي ئىگىلىك ھوقۇق ۋە بالىلار بايرىمى»نى تەبرىكلەش زىياپىتىدىن كېيىن مۇراسىملار ئاخىرلىشىدۇ. </span><br /><br />
<span style="font-size:24px;">★★★★★</span><br />				<p class="author">
					<strong>ketmenbay</strong>
				يوللانغان ۋاقتى 2012-4-23 21:01:54	</p>
			<h3></h3>
		<div style=\"text-align:center;\"><span style=\"font-size:24px;color:#e53333;\">ئابدۇللاھ گۈل بىلەن ئەردوغان «23-ئاپرېل مىللىي ئىگىلىك ھوقۇق ۋە بالىلار بايرىمى»نى تەبرىكلىدى</span><br /><br />
</div><br />
<br /><br />
<div style=\"text-align:center;\"><img src=\"http://www.trt.net.tr/medya2/resim/2012/04/23/26027dcd-5299-4c83-8ac3-4943f477e23e-800x600.jpg\" alt=\"\" width=\"400\" height=\"300\" /></div><br />
<br /><br />
تۈركىيە ئاۋازى رادىيوسى(23.04.2012) خەۋىرى:<br /><br />
دۆلىتىمىز جۇمھۇر رەئىسى ئابدۇللاھ گۈل بىلەن باش مىنىستىر رەجەپ تاييىپ ئەردوغان، تەبرىك تېلېگراممىسى ئېلان قىلىپ، «23-ئاپرېل مىللىي ئىگىلىك ھوقۇق ۋە بالىلار بايرىمى» نى تەبرىكلىدى.<br /><br />
جۇمھۇر رەئىس ئابدۇللاھ گۈل، تېلېگراممىسىدا، تۈركىيە بۈيۈك مىللەت مەجلىسى (تۈركىيە پارلامېنتى) نىڭ، دېموكراتىيەنىڭ ئابىدىسى، مىللىي ئىرادىنىڭ تەجەللىگاھى ۋە مىللىي ئىگىلىك ھوقۇقنىڭ شەرتسىز ھالدا مىللەتكە ئائىت ئىكەنلىكىگە ۋەكىللىك قىلىدىغان يېگانە قۇرۇلما ئىكەنلىكىنى تەكىتلىدى.<br /><br />
دۆلىتىمىز باش مىنىستىرى رەجەپ تاييىپ ئەردوغانمۇ تەبرىك تېلېگراممىسىدا، يېڭى ئاساسىي قانۇننىڭ، تۈرك دېموكراتىيەسىگە كۈچ بېغىشلايدىغانلىقىنى ئەسكەرتتى.<br /><br />
باش مىنىستىر ئەردوغان مۇنداق دەپ كۆرسەتتى: «زامانىۋى مەدەنىيەتلەر سەۋىيەسىدىن ھالقىپ ئۆتۈش نىشانىنى بويلاپ ئېلىپ بېرىۋاتقان مەدەنىيەت ھەرىكىتىمىزنىڭ، مەجلىسىمىزنىڭ كۈنتەرتىپىنىڭ ئالدىنقى قاتارىدىن ئورۇن ئالغان خەلقچىل، ئەركىنلىكنى كاپالەتكە ئىگە قىلىدىغان بىر ئاساسىي قانۇن تۈزۈپ چىقىشى بىلەن بىرلىكتە يەنىمۇ ئالغا باسىدىغانلىقى ۋە دېموكراتىيەمىزنىڭ تېخىمۇ كۈچىيىدىغانلىقىغا چىن دىلىمدىن ئىشىنىمەن. <br /><br />
★★★★★<br /><br />
<br /><br />
<br /><br />
تۈركىيە ئاۋازى رادىيوسى(23.04.2012) خەۋىرى:<br /><br />
«‹يېڭى شەپەق› گېزىتى»، دۆلىتىمىز جۇمھۇر رەئىسى ئابدۇللاھ گۈل بىلەن باش مىنىستىر رەجەپ تاييىپ ئەردوغاننىڭ «23-ئاپرېل مىللىي ئىگىلىك ھوقۇق ۋە بالىلار بايرىمى» مۇناسىۋىتى بىلەن ئېلان قىلغان تەبرىك تېلېگراممىسىغا ئورۇن بەردى. گېزىتنىڭ خەۋىرىدە، جۇمھۇر رەئىس ئابدۇللاھ گۈلنىڭ ئۆسمۈرلەرگە خىتاب قىلغاندا، «تىرىشقان، ئۆزۈڭلارغا ئىشەنگەن ۋە ئۆزۈڭلارنى ئەڭ ياخشى شەكىلدە يېتىشتۈرۈپ چىققان چېغىڭلاردا چوقۇم بارلىق ئۇلۇغۋار نىشانلىرىڭلارغا يېتەلەيسىلەر» دېگەن سۆزلىرىنى نەقىل كەلتۈردى. گېزىت، دۆلىتىمىز باش مىنىستىرى رەجەپ تاييىپ ئەردوغاننىڭ تېلېگراممىسىدا، «ھازىرغىچە نۇرغۇنلىغان مۇشەققەتلەرنىڭ يېڭىپ چىقىلىشىدا ناھايىتى زور مۇۋەپپەقىيەتلەرنى قولغا كەلتۈرگەن، دۆلىتىمىزنىڭ ئالدىدا يېڭى ئۇپۇقلارنى ئاچقان شەرەپلىك مىللىتىمىز، بۇنىڭدىن كېيىنمۇ بالىلىرىمىز نامىدىن ھەممە ياقتا تىنچلىق غۇنچىلىرى پورەكلەپ ئېچىلغان پارلاق بىر كېلەچىكىمىزنىڭ يول باشچىسى بولۇشنى ئىزچىل داۋاملاشتۇرىدۇ. بۇ مۇناسىۋىتى بىلەن «23-ئاپرېل مىللىي ئىگىلىك ھوقۇق ۋە بالىلار بايرىمى» نى چىن دىلىمدىن قىزغىن تەبرىكلەيمەن، بۇ بايرامنىڭ دۇنيانىڭ ھەرقايسى جايلىرىدىكى بارلىق ئۆسمۈرلەرگە تىنچلىق ۋە بەخت-سائادەت ئېلىپ كېلىشىنى ئۈمىد قىلىمەن، شۇنداقلا بارلىق ئۆسمۈرلىرىمىزنى سۆيگۈ بىلەن باغرىمغا باسىمەن» دېگەن سۆزلىرىنى ئوقۇرمەنلىرى بىلەن ئورتاقلاشتى.<br /><br />
«‹خەبەر تۈرك› گېزىتى»، «تەشەككۈر ئېيتىمىز» سەرلەۋھىلىك خەۋىرىدە، مۇستاپا كامال ئاتاتۈرك بالىلارغا ھەدىيە قىلغان «23-ئاپرېل مىللىي ئىگىلىك ھوقۇق ۋە بالىلار بايرىمى» بىلەن تۈركىيە بۈيۈك مىللەت مەجلىسى (تۈركىيە پارلامېنتى) قۇرۇلغانلىقىنىڭ 92-يىللىقىنىڭ مەملىكەت ئىچى-سىرتىدا تەنتەنىلىك ھالدا تەبرىكلىنىۋاتقانلىقىنى ئوقۇرمەنلىرى بىلەن ئورتاقلاشتى. <br /><br />
★★★★★<br />				<p class="author">
					<strong>ketmenbay</strong>
				يوللانغان ۋاقتى 2012-4-23 21:03:01	</p>
			<h3></h3>
		<div style=\"text-align:center;\"><span style=\"font-size:24px;color:#e53333;\">«23-ئاپرېل بالىلار بايرىمى» چەت ئەللەردىمۇ تەبرىكەلەنمەكتە</span><br /><br />
<br /><br />
<img src=\"http://www.trt.net.tr/medya2/resim/2012/04/23/968fdbc8-faa1-4489-a6fe-b08e65e177b7-800x600.jpg\" alt=\"\" width=\"400\" height=\"300\" /><br /><br />
</div><br />
<br /><br />
تۈركىيە ئاۋازى رادىيوسى(23.04.2012) خەۋىرى:<br /><br />
«23-ئاپرېل مىللىي ئىگىلىك ھوقۇق ۋە بالىلار بايرىمى» چەت ئەللەردىمۇ تەنتەنىلىك ھالدا تەبرىكەلەنمەكتە.<br /><br />
تۈركىيەنىڭ ئامېرىكا قوشما ئىشتاتلىرىنىڭ پايتەختى ۋاشىنگتوندا تۇرۇشلۇق باش ئەلچىخانىسى تەرىپىدىن ئۇيۇشتۇرۇلغان «23-ئاپرېل مىللىي ئىگىلىك ھوقۇق ۋە بالىلار بايرىمى» نى تەبرىكلەش پائالىيەتلىرىگە تۈرلۈك مەكتەپلەردىن نۇرغۇنلىغان ئوقۇغۇچىلار ئىشتىراك قىلدى.<br /><br />
گېرمانىيەنىڭ بېرلىن باش ئەلچىسى ھۈسەيىن ئاۋى قارسلىئوغلۇ، «23-ئاپرېل مىللىي ئىگىلىك ھوقۇق ۋە بالىلار بايرىمى» نىڭ، كېلەچىكىمىزنىڭ كاپالىتى بولغان ياش ئۆسمۈرلىرىمىزنىڭ بايرىمى بولۇشتىن سىرت يەنە، مىللىتىمىز ۋە دۆلىتىمىز ئۈچۈنمۇ تارىخىي بىر بۇرۇلۇش نۇقتىسى ھېسابلىنىدىغانلىقىنى ئېيتتى.<br /><br />
«23-ئاپرېل مىللىي ئىگىلىك ھوقۇق ۋە بالىلار بايرىمى» كوسوۋادىمۇ تەنتەنىلىك ھالدا تتبرىكلەنمەكتە.<br /><br />
كوسوۋادا ئۆتكۈزۈلگەن «23-ئاپرېل مىللىي ئىگىلىك ھوقۇق ۋە بالىلار بايرىمى» نى تەبرىكلەش پائالىيەتلىرىگە دۆلىتىمىز ئىستانبۇل پارلامېنت ئەزاسى مەتىن كۈلۈنك، كوسوۋا تارىخىنىڭ تىرىك ۋە خاتىرىلەرنىڭ ھېچ ئۆچۈپ كەتمىگەنلىكىنى تەكىتلىدى.<br /><br />
كوسوۋا خەلق ئىشلىرى مىنىستىرى ۋە كوسوۋا دېموكراتىك تۈرك پارتىيەسىنىڭ باشلىقى ماھىر ياغجىلار، مىللىي بايرام دائىرىسىدە ئىشقا ئاشۇرۇلۇۋاتقان بارلىق پائالىيەتلەردە كوسوۋادىكى تۈرك مەۋجۇدىيىتىنى ئىسپاتلاشقا تىرىشىۋاتقانلىقلىرىنى ۋە ياشلار بىلەن بىرلىكتە بۇ بايلىقلارنى كەلگۈسى ئەۋلادلارغا يەتكۈزۈشنى نىشان قىلىۋاتقانلىقلىرىنى قەيت قىلدى.<br /><br />
بوسنا ھەرسەكنىڭ پايتەختى سارايېۋودا تۈركچە ئۆگىنىۋاتقان مىڭغا يېقىن ئۆسمۈرنىڭ ئىشتىراك قىلىشى بىلەن بىر مۇراسىم ئۆتكۈزۈلدى.<br /><br />
سومالىنىڭ پايتەختى مۇقدىشو ۋە بۇلغارىيەنىڭ پايتەختى سوفىيەدىمۇ «23-ئاپرېل مىللىي ئىگىلىك ھوقۇق ۋە بالىلار بايرىمى» نى تەبرىكلەش پائالىيەتلىرى ئۆتكۈزۈلدى. <br /><br />
★★★★★<br />				<p class="author">
					<strong>ketmenbay</strong>
				يوللانغان ۋاقتى 2012-4-23 21:04:23	</p>
			<h3></h3>
		<div style=\"text-align:center;\"><span style=\"font-size:24px;color:#e53333;\">2009-يىلدىكى «23-ئاپرېل مىللىي ئىگىلىك ھوقۇق ۋە بالىلار بايرىمى» تەنتەنىسى</span><br /><br />
</div><br />
<br /><br />
تۈركىيە ئاۋازى رادىئوسى(23.04.2009) خەۋىرى:<br /><br />
«23-ئاپرېل مىللىي ئىگىلىك ھوقۇق ۋە بالىلار بايرىمى» بۈگۈن تۈركىيىنىڭ ھەر قايسى جايلىرىدا، شۇنداقلا، تۈركىيىنىڭ چەتئەلدە تۇرۇشلۇق ئەلچىخانىلىرى ۋە شىمالىي قىبرىس (سىپرۇس) تۈرك جۇمھۇرىيىتىدە ھەر خىل مۇراسىملار بىلەن تەبرىكلەنمەكتە.<br /><br />
تۈركىيىنىڭ ھۇل تېشى قويۇلغان ۋە تۈركىيە بۈيۈك مىللەت مەجلىسى (پارلامېنتى)نىڭ ئېچىلىشى مۇراسىمى ئۆتكۈزۈلگەن 1920-يىلىنىڭ 23-ئاپرېل كۈنى ئەينى ۋاقىتتا ئىزىلگەن مىللەتلەرنىڭ باش كۆتۈرۈشىنىڭمۇ باشلانغۇچى... ئازادلىق ئۇرۇشى بولسا يول باشلىغۇچىسى ھېسابلىنىدۇ.<br /><br />
مىللىي مائارىپ مىنىستىرى ھۇسەين چەلىك رىياسەتچىلىكىدىكى ھەيئەت ئاتاتۈرك مەقبەرىسىگە گۈل چەمبىرەك قويغاندىن كېيىن، ھۆرمەت سۈكۈتىدە تۇردى.<br /><br />
ئارقىدىن مىساكى مىللى مۇنارىغا بارغان ھۇسەين چەلىك ئاتاتۈرك خاتىرە سارىيىنىڭ مەخسۇس دەپتىرىگە بېغىشلىما يازدى. چەلىك دەپتەرگە: «ئامانىتىڭىز ئىشەنچلىك كىشىلەرنىڭ قولىدا. ئەۋلادلىرىمىز بىلەن بىرلىكتە سىلەرگە تەشەككۇر ئېيتىمىز» دەپ يازدى.<br /><br />
ئانىتقەبىردىكى ئىككىنچى مۇراسىم سائەت 9:15 ئۆتكەندە باشلاندى.<br /><br />
تۈركىيە بۈيۈك مىللەت مەجلىسى باشلىقى كۆكسال توپتان، باش مىنىستىر رەجەپ تاييىپ ئەردوغان، ئۆكتىچى پارتىيە رەھبىرى دېنىز بايقال قاتارلىقلارنى ئۆز ئىچىگە كۆپ ساندىكى مىنىستىرلار بىلەن بىرلىكتە ئاتاتۈركنىڭ مەقبەرىسىگە باردى.<br /><br />
مەجلىس باشلىقى كۆكسال توپتان، ئاتاتۈرك خاتىرە سارىيىنىڭ مەخسۇس دەپتىرىگە بېغىشلىما يازدى.<br /><br />
كۆكسال توپتان، مەخسۇس دەپتەرگە: «تۈركىيە بۈيۈك مىللەت مەجلىسى، سىز قۇرغان جۈمھۇرىيەتنى ئاساسىي قانۇندا بايان قىلىنغان دېموكراتىك، لايىك (سىكولارىزم)، ئىجتىمائىي قانۇن دۆلىتى سۈپەتلىرى بىلەن مەڭگۈ داۋاملاشتۇرىدۇ» دەپ يازدى.<br /><br />
رەسمىي مۇراسىم ئاخىرلاشقاندىن كېيىن، ئاتاتۈرك خاتىرە سارىيى زىيارەتچىلەرگە ئېچىۋېتىلدى.<br /><br />
ئاتاتۈرك خاتىرە سارىيىدىكى مۇراسىم ئاخىرلاشقاندىن كېيىن، بىرىنچى مەجلىستە ئۆتكۈزۈلگەن مۇراسىمغا قاتناشتى.<br /><br />
بۇ يەردىكى مۇراسىمدا، 1920-يىلى 23-ئاپرېلدا ئۆتكۈزۈلگەن تۇنجى قېتىملىق مەجلىس ئولتۇرۇشى يېڭىدىن جانلاندۇرۇلدى. تەقلىدى مەجلىس ئولتۇرۇشىدا، تۇنجى مەجلىسنىڭ ئەڭ ياشانغان ئەزاسى سۈپىتى بىلەن سىنوپ ۋەكىلى شەرىف ئەپەندىنىڭ سۆزلىرى يېڭىدىن سۆزلەندى.<br /><br />
ھۆرمەت تۇرۇشى ۋە ئىستىقلال مارشى ئوقۇلغاندىن كېيىن، تۈركىيە بۈيۈك مىللەت مەجلىسى باشلىقى كۆكسال توپتان سۆز قىلدى.<br /><br />
توپتان، تۈركىيە جۇمھۇرىيىتى تارىخىدىكى بىرىنچى مەجلىسنى ۋەتەن زېمىنىنىڭ بارلىق جايلىرىدىن كەلگەن ھۆرلۈك ئاشىقلىرىنىڭ ئۇچرىشىش ماكانى، دەپ سۈپەتلىدى.<br /><br />
توپتان، بىرىنچى مەجلىسنىڭ مەخسۇس دەپتىرىگە بېغىشلىما يازدى.<br /><br />
تۈركىيە بۈيۈك مىللەت مەجلىسىدىكى بىرىنچى قېتىملىق مۇراسىم، مەجلىس باغچىسىدىكى ئاتاتۈرك خاتىرە مۇنارى ئالدىدا ئۆتكۈزۈلدى.<br /><br />
مەجلىسى باشلىقى كۆكسال توپتان خاتىرە مۇنارىغا گۈل چەمبىرەك قويغاندىن كېيىن، ھۆرمەت سۈكۈتىدە تۇرۇلدى، ئارقىدىن ئىستىقلال مارشى ئوقۇلدى.<br /><br />
مۇراسىمغا مۇئاۋىن باش مىنىستىر نازىم ئەكرەن، ئەدلىيە مىنىستىرى مەھمەت ئەلىي شاھىن، ئادالەت ۋە تەرەققىيات پارتىيىسى، جۇمھۇرىيەت خەلق پارتىيىسى ۋە مىللىيەتچى ھەرىكەت پارتىيىسى قاتارلىق پارتىيىلەرنىڭ مەجلىستىكى گۇرۇپپا ۋەكىللىرى، پارلامېنت ئەزالىرى ۋە مەجلىس خىزمەتچىلىرى قاتناشتى.<br /><br />
مەجلىس باشلىقى كۆكسال توپتان، تۈركىيە بۈيۈك مىللەت مەجلىسىدا تەبرىكلىگۈچىلەرنى قۇبۇل قىلدى.<br /><br />
مۇراسىم زالىدىكى تەبرىكلەشلەرگە باش مىنىستىر رەجەپ تاييىپ ئەردوغان، باش قوماندان ئىلكەر باشبۇغ، ئۆكتىچى پارتىيە رەھبىرى دېنىز بايقال، ئاساسىي قانۇن مەھكىمىسى باشلىقى ھاشىم قىلىچ، ئالىي سوت ئورگانلىرىنىڭ باشلىقلىرى، مىنىستىرلار كابىنتىنىڭ ئەزالىرى، قوماندانلار ۋە پارلامېنت ئەزالىرى قاتناشتى.<br /><br />
23-ئاپرېل ھاياجىنى، 19-ماي تەنتەربىيە زالىدىكى تەبرىكلەشلەر بىلەن داۋاملاشتى.<br /><br />
بۇ يەردىكى مۇراسىم ئىستىقلال مارشىنىڭ ئوقۇلۇشى ۋە بايراقلارنىڭ چۈشۈرۈلۈشى بىلەن باشلىدى.<br /><br />
مائارىپ مىنىستىرى ھۇسەين چەلىك مۇراسىمدىكى سۆزىنى دۇنيانىڭ تۇنجى ۋە بىردىن بىر بالىلار بايرىمىنى تەبرىكلەش بىلەن باشلىدى.<br /><br />
چەلىك مۇنداق دېدى: «1920-يىلىدىن بويان مىللەت ئىرادىسىنىڭ ۋەكىلى بولۇپ كەلگەن تۈركىيە بۈيۈك مىللەت مەجلىسى ئاتاتۈرك تەرىپىدىن قۇرۇلغان جۇمھۇرىيەت ۋە پرىنسىپلىرى بويىچە يولىنى داۋاملاشتۇردى، بۇنىڭدىن كېيىنمۇ داۋاملاشتۇرىدۇ.»<br /><br />
مۇراسىملار، ئوقۇغۇچىلارنىڭ خىلمۇ خىل نومۇرلىرىنى ئورۇندىشى بىلەن ئاخىرلاشتى.<br /><br />
بۈگۈن يەنە، جۇمھۇر رەئىسى ئابدۇللاھ گۈل، تۈركىيە بۈيۈك مىللەت مەجلىسى كۆكسال توپتان ۋە باش مىنىستىر رەجەپ تاييىپ ئەردوغان ئوخشاش بولمىغان شەھەرلەردىن كەلگەن بالىلارنى قۇبۇل قىلىدۇ ۋە بالىلار قىسقا مۇددەت باش مىنىستىر ئەردوغاننىڭ مىنىستىرلىك ئورۇندىقىدا ئولتۇرۇپ، مۇخبىرلارنىڭ سوئاللىرىغا جاۋاب بېرىدۇ.<br /><br />
★★★★★<br />				<p class="author">
					<strong>karkat</strong>
				يوللانغان ۋاقتى 2012-4-24 07:07:31	</p>
			<h3></h3>
		ئۇلار باللا   بايرىمىنى 6.1 كۇنگە توغۇرلىغان بولسا  بىللە  ئۇتكۇزەتتۇقكەن ...				<p class="author">
					<strong>esir</strong>
				يوللانغان ۋاقتى 2012-4-24 11:19:35	</p>
			<h3></h3>
		6.1 مۇ ئۆتكۈزىدىغۇ دەيمەن. ماۋۇ قېتىملىقى دۆلەت خاراكتېرلىك ئىكەن.				<p class="author">
					<strong>hezret2011</strong>
				يوللانغان ۋاقتى 2012-4-26 19:08:55	</p>
			<h3></h3>
		مۇبارەك بولسۇن!!!			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish47074.html" target="_blank"><strong>بۈگۈن - تۈركىيە ئۈچۈن مۇھىم بىر كۈندۇر</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
