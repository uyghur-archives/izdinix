<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>ئاتامنىڭ تەلىمى ( ھېكايە)</title>
<link href="./izdinish60492.html" rel="canonical" />
<meta name="keywords" content="ئاتامنىڭ تەلىمى ( ھېكايە) ئىزدىنىش تور بېكىتى" />
<meta name="description" content="ئاتامنىڭ تەلىمى ( ھېكايە) ئىزدىنىش تور بېكىتى ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-106.html">نەسرىي ئەسەرلەر</a> › ئاتامنىڭ تەلىمى ( ھېكايە)</div>

<div id="content">
			<p class="author">
					<strong>ABC</strong>
				يوللانغان ۋاقتى 2014-10-31 11:52:21	</p>
			<h3>ئاتامنىڭ تەلىمى ( ھېكايە)</h3>
		ئېتىز بېشىغا چىقىپلا يەر قوشنام ئەسمەت موزدوزنىڭ ، ئىككىمىزنىڭ ئېتىز پاسىلى قىلىپ قويغان قىر بىشىغا ئۆزىنىڭ تەك بارىڭىنىڭ تۈۋرۈكلىرىنى تىكىۋالغىنىغا قاراپلا جۇدۇنۇم تۇتتى. بىزنىڭ بۇ يەر قوشنىمىزنىڭ يەر قورۇيدىغان ئەسكى مىجەزى بار ئىدى  . ئادەتتە قائىدە بويىچە پاسىل قىر دېگەن قوشنا بولغان ئىككى ئېتىزنىڭ ئىگىسىگە يېرىمدىن تەڭ تەۋە بولىدۇ . لېكىن بۇ ئەسمەت موزدوز تۈۋرۈكىنى قىرنىڭ ئوتتۇرىدىنمۇ ئۆتكۈزۈپ بىز تەرەپكىرەك تىكىۋالغانىدى . بىز تېخى يەر سۇغارغاندا يار ئېلىپ كەتمەسلىكى ئۈچۈن يېرىم مېتىردەك يەرنى ئېھتىيات ئۈچۈن ئېلىپ قويغانىدۇق. يەنە ئاچكۆزلۈك قىلىپ ئۇ يەرنىمۇ ئىگىلىۋالماقچى بولغىنىنى بۇنىڭ ! <br />
بۇ قېتىم قەتئىي يول قويمايمەن ! ئۇنىڭ ئاتام بىلەن تەڭ دېمەتلىكىگە قارىماي، يۈزۈمنى قايرىپ قويۇپ ئۈنۈمنى بولىشىغا قويىۋېتىپ توۋلىدىم : _ ئەسمەتكا ، مۇنۇ جايىدا تۇرالمايدىغان تۈۋرۈكلىرىڭنى  نېرى ئاپار!  بولمىسا ھەممىنى يۇلۇپ تاشلاپ پىقىرىتىپ ئاتىمەن يىراققا !  <br />
 ئۇ ئېگىلىپ كەتمەن چېپىۋاتقان يېرىدىن دەرھال بېشىنى كۆتۈردى . ئۇنىڭ پەيلىمۇ بوش ئەمەستەك قىلاتتى: _ نېمىنى ئاتىسەن ئۇكا ؟ پاسىل قىر دېگەن ئىككى تەرەپكە تەڭ تەۋە ، مەن ئۆزۈمگە تەۋە يەرگە تۈۋرۈك تىكتىم ، سېنىڭ يېرىڭگە ئۆتۈپ كەتكەن يېرىم يوق ! _ بۇ قىر ئەسلى ئۇنچىلىك چوڭ ئەمەس ، بىز ئىككى تەرەپكە قولايلىق بولسۇن ئۈچۈن يېرىم ئېھتىيات يېرى چىقىرىپ قويغان ئەمدى سەن بۇنىمۇ ئۆزۈڭنىڭ قىلىپ ئىگىلىۋالماقچىما؟ ئۇ بىردىنلا ئاچچىقى بىلەن كەتمىنىنى تاشلاپ ئالدىغا ئىككى قەدەم دېۋەيلەپ كەلدى : _ مېنىڭ يېرىم ، مېنىڭ يېرىملا دەيدىكەنسەن ، سېنىڭ يېرىڭ بولسا ئۆيۈڭگە ئەكىتىپ قازنىقىڭغا سولاپ ساقلىمامسەن بولمىسا ! ئۇنىڭ بۇگېپى جان – جېنىمدىن ئۆتۈپ كەتتى. ئۇنىڭ  يەرنى ئىگىلىۋالغاننىڭ ئۈستىگە  يەنە ئۆكتەملىك قىلغىنىغا پەقەتلا چىدىمىدىم-دە ، قولۇمدىكى گۈرجەكنى كۆتۈرگىنىمچە ئۇنىڭغا ئېتىلدىم : _ سەن ئۇششۇقنىڭ خېلى گېپىڭ بار ئوخشىمامدۇ . بۈگۈن سېنىڭ بىلەن بىر دېيىشىپ باقمىسام !<br />
_ مەن شۇنداق دەپ ئۇنىڭ يېنىغا بېرىپ بولغۇچە ئەتراپتىكى قوشنا يەرلەردە ئىشلەۋاتقان مەھەللىلىكلەر كېلىپ ، مېنى تۇتىۋىلىپ سالا قىلىشقا باشلىدى: _ ھەرنېمە بولسا چىرايلىقچە دېيىشىپ ھەل قىلمامسىلەر ؟ قوشنا تۇرۇپ بۇنداق قىلىشساڭلار سەت تۇرمامدۇ؟ _ مەھەللىلىكلەر بىر ئېغىزدىن نەسىھەت قىلىشىپ مېنى  پەسكويغا چۈشۈرگەن بولدى . لېكىن ئۇ   يەنە كۆكەمىلىك قىلىۋاتاتتى: _ بۇ خەق بىلەن چىرايلىقچە دېيىشكىلى بولمايدۇ زادى. _ قېنى كېلە ئەمىسە ، قانداق دېسەڭ شۇنداق دېيىشىمىز ! – مەن شۇنداق دېگىنىمچە ئۇنىڭ ياقىسىغا ئېسىلدىم . _ قولۇڭنى تارت ! <br />
_ قاياقتىندۇر ئاتام پەيدا بولدى، قارىغاندا مەھەللىلىكلەر بۇ ئىشنى ئاتامغا يەتكۈزگەن چېغى. ئاتام يۈگۈرۈپ كەلگىنىچە قولۇمنى سىلكىپ ئۇنىڭ ياقىسىدىن ئاجراتتى . « ئەمدى بولدى- دېدىم ئىچىمدە ، – ئاتامنى كارىزچى ئابدۇل دېسە بۇ يۇرتتا تونۇمايدىغىنى يوق . ئادەتتىكى كىشلەرلا ئەمەس، كەنت باشلىقلىرىمۇ ئۇنىڭغا ھۆرمەت بىلدۈرىشىدۇ . قېنى ئەمدى ھۆرۆ – پۆرۆ دېگىنىڭنى بىر كۆرەي ، » مەن ئەمدى ئاتام ئۇنىڭ كۆرگۈلۈكىنى كۆرسىتىدۇ دەپ ئويلاپ، مەغرۇرانە ھالەتتە ئاتامنىڭ كەينىگە ئۆتتۈم . _ خاپا بولما ئەسمەت ئاداش ، _ دېدى ئاتام ئۇنىڭ ئالدىغا بېرىپ ئۇنىڭ  قولىنى ئۆزى تارتىپ ئەكىلىپ ئىككى قولىنىڭ ئارىسىغا قىسىپ تۇرۇپ، _ بالا كىچىكلىك قىلىپ قويۇپتۇ . مەن ئاتامنىڭ گېپىدىن ھەيران بولغىنىمچە داڭقېتىپ تۇرۇپ قالدىم . مەن ئەسلى ئاتامنى ئۇنىڭ يەتمىش پۇشتىنى كۆزىگە كۆرسىتىدۇ دەپ ئويلىغانىدىم . ئەمما ئاتام مېنى ئوسال بولسۇن دېگەندەك قىلىپ ئۇنىڭدىن كەچۈرۈم سوراۋاتمامدۇ ؟ _ بۇ ئۇنچىلىك قىلىپ كەتكۈدەك ئىش ئەمەس . – دېدى ئاتام گېپىنى داۋاملاشتۇرۇپ، _ ياشلارنىڭ قېنى قىززىق بولىدىكەن ، بالىنىڭ قىلىقىنى سەن كۆڭلۈڭگە ئېلىپ كەتمە . بالا ئۈچۈن مەن ساڭا ناماقۇل بولاي . _ ئاتامنىڭ تۆۋەنچىلىك بىلەن كەچۈرۈم سورىشىدىن ئۇمۇ خىجىل بولدى بولغاي، جاۋابەن دېدى: <br />
_ مەنمۇ ئۇنداق يەرنى قورۇپ كەتمىسەم بولاتتى ، تەك بارىڭىمنىڭ ئارىلىقى سەل تار بولۇپ قاپتىكەن، شۇ كەڭرەك قىلىمەن دەپ قىر بېشىغا تۈۋرۈك تىككەن ئىدىم ، بولدى مەن ئەتىلا تۈۋرۈكلىرىمنى جايىمغا يۆتكىۋالاي . _ بولدى تۈۋرۈكىڭمۇ تۇرىۋەرسۇن ، مۇنداق قىلايلى ، بۇ يېرىم مېتىر يەرگە سەنمۇ ئازراق يەر قوشۇپ چۆنەك تارتىپ ، كۆكتات تېرىپ قويايلى ، قۇلۇم – قوشنىلار بىلەن بىللە يېمەمدۇق ، قانداق دېدىم ؟ _ ئاتامنىڭ بۇ پىلانىغا ئەسمەتكاممۇ قوشۇلۇپ ، ئەتراپتىكىلەرمۇ ئاتامنىڭ بۇ ماجرانى ئەپچىللىك بىلەن بىر تەرەپ قىلغىنىغا ئاپىرىن دېيىشتى. ھەممىمىز قايتتۇق. يولدا كېتىۋىتىپمۇ مېنىڭ ئەلىمىم زادى بېسىلمايۋاتاتتى. چىدىماي ئاخىرى ئاتامغا ئېغىز ئاچتىم: _ ئاتا سېنىڭ قانداق قىلغىنىڭ بۇ ، شۇ يەرنى دەپ مەن خەق بىلەن بىر مۇنچە جېدەللەشسەم ، سەن كېلىپ مېنى ئوسال قىلغاندەك يەرنى خەققە بېرىۋەتتىڭغۇ ؟ ئاتام توختاپ ماڭا كۈلۈمسىرىگىنىچە جاۋاب بەردى : _ بېرىۋەتمىدىم ، تېگىشتۇق ! _ نېمىگە تېگىشتۇق ؟ -  ھەيران بولۇپ سورىدىم مەن . _ ئىناقلىققا تېگىشتۇق!-  دېدى ئاتام كۆزۈمنىڭ ئىچىگە تىكىلىپ تۇرۇپ، - يەر دېگەننى سەن بىر يەرگە يۆتكەپ كۆچۈرۈپ ئەكىتەلمەيسەن ، دېھقان بولغانىكەنسەن،  بىر ئۆمۈر شۇ يەر قوشناڭ بىلەن بىللە يەر تېرىيسەن . ئۇ ئازغىنە يەرگە سەن بىر نەرسە تېرىپ پايدىلىنالمايسەن . ئەسمەتمۇ  پايدىلىنالمايدۇ . بۇ پەقەت سېنىڭ خىيالىڭدىكى  قانائەتلىنىش تۇيغۇسى خالاس. يەرنى ئۇنىڭغا ئۆتۈنۈپ بەرسەڭ نېمە بوپتۇ ، ئۇ يەرنى كۆتۈرۈپ بىر يەرگە ئەكىتەلەمتى ؟ يەر يەنىلا شۇ جايىدا پاسىل قىر بولۇپ تۇرىۋېرىدۇ . سەن بولساڭ شۇ يەرنى ئۇنىڭ دەپ قويغىنىڭ بەدىلىگە ئۇنىڭ بىلەن ئىناق قوشنا بولۇپ ئۆتىۋېرىسەن . شۇ يەرنىڭ بەدىلىگە سەن مەڭگۈلۈك خاتىرجەملىككە ئېرىشىسەن. ئېسىڭدە چىڭ تۇت ئوغلۇم ، بۇ دۇنيادا خاتىرجەم ياشايمەن دەيدىكەنسەن ئۆي قوشناڭ بىلەن ، يەر قوشناڭ بىلەن ، دوستلۇرۇڭ ، ئۇرۇق – تۇققىنىڭ بىلەن ، مەيلى كىم بولسۇن ئەتراپىڭدىكى تونۇيدىغان ، تونۇمايدىغان ھەربىر ئادەم بىلەن ئىناىق ئۆتمىسەڭ بولمايدۇ . ئىناقلىق خاتىرجەم تۇرمۇشنىڭ كاپالىتى ، بىلدىڭمۇ ئوغلۇم ؟ ئاتام ئاستا يۈرۈپ كەتتى ، مەن ئاتامنىڭ كەينىدىن قاراپ شىۋىرلىغىنىمچە  تۇرۇپ قالدىم: « ئەسلى مەقسىتىڭ مۇنداقكەندە ! ئەمدى بىلدىم ئاتا، بۇ دۇنيادا ئەڭ مۇھىم نەرسە ماددىي مەنپەئەت ئەمەس، بەلكى ئادىمىيلىك ئىكەن.  سەن ئېسىل پەزىلىتىڭ بىلەن مېنى  بۈيۈك بىر مەنزىلگە باشلاپ مېڭىپسەن ...  مەنبە : تۇرپان گېزىتى 8- ئاۋغۇست سانى.				<p class="author">
					<strong>Hechkim</strong>
				يوللانغان ۋاقتى 2014-10-31 14:02:01	</p>
			<h3></h3>
		«زېمىنغا تىنچلىق ئالماشتۇرۇش سىياسىتى» 				<p class="author">
					<strong>bagalip</strong>
				يوللانغان ۋاقتى 2014-11-1 14:44:49	</p>
			<h3></h3>
		مەزمۇنى ئاددىي بولسىمۇ ، تەربىيىۋى ئەھمىيىتى بار ھېكايىكەن <br />
				<p class="author">
					<strong></strong>
				يوللانغان ۋاقتى 1970-1-1 06:00:00	</p>
			<h3></h3>
					<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish60492.html" target="_blank"><strong>ئاتامنىڭ تەلىمى ( ھېكايە)</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
