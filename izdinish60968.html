<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">

<head>
<meta http-equiv="Content-Type" content="text/html; charset=UTF-8"/>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-143956760-1');
</script>

<base href="./" />
<title>ئۇيغۇر ئاياللىرىنىڭ چاچ قويۇش ئادىتى-ئىزدىنىش تورى</title>
<link href="./izdinish60968.html" rel="canonical" />
<meta name="keywords" content="ئىزدىنىش تورى  ئۇيغۇر ئاياللىرىنىڭ چاچ قويۇش ئادىتى" />
<meta name="description" content="ئىزدىنىش تورى  ئۇيغۇر ئاياللىرىنىڭ چاچ قويۇش ئادىتى ,ئىزدىنىش تور بېكىتى" />
<meta name="generator" content="Discuz! X2.5" />
<meta name="author" content="Discuz! Team and Comsenz UI Team" />
<meta name="copyright" content="2001-2012 Comsenz Inc." />
<style type="text/css">
	@font-face {
		font-family: "Alpida Unicode System";
		font-weight: normal;
		src:url(/aus.eot); /* IE */
		src: local("Alpida Unicode System"), url("/aus.ttf") format("TrueType"); /* non-IE */
	}
	* { word-wrap: keep-all; }
	body {direction:rtl;font-family: alpida unicode system, ukij tuz tom, Verdana;FONT-SIZE: 15px;MARGIN: 0;color: #000000;background: #ffffff;}
	img {border:0;}
	li {margin-top: 8px;}
	.page {padding: 4px; border-top: 1px #EEEEEE solid}
	.author {background-color:#EEEEFF; padding: 6px; border-top: 1px #ddddee solid}
	#nav, #content, #end {padding: 8px; border: 1px solid #EEEEEE; clear: both; width: 95%; margin: auto; margin-top: 10px;}
	#header, #footer { margin-top: 20px; }
	#loginform {text-align: center;}
</style>
</head>
<body vlink="#333333" link="#333333">
<center id="header">
<h2>ئىزدىنىش تور بېكىتى</h2>
</center><div id="nav">
	<a href="./">ئىزدىنىش مۇنبىرى</a> › <a href="./?fid-85.html">ئۇيغۇر تىبابىتى</a> › ئۇيغۇر ئاياللىرىنىڭ چاچ قويۇش ئادىتى</div>

<div id="content">
			<p class="author">
					<strong>taxerik</strong>
				يوللانغان ۋاقتى 2014-11-29 11:49:55	</p>
			<h3>ئۇيغۇر ئاياللىرىنىڭ چاچ قويۇش ئادىتى</h3>
		  <br />
<br />
ئۇيغۇر ئاياللىرىنىڭ چاچ قويۇش ئادىتى<br />
ئىنسانلار ئۆزىنى بىلىشكە باشلىغاندىن تارتىپ، ئۆز بەدىنىدىكى ھەرقايسى تەركىبىي قىسىملارنى ۋە ئۇلارنىڭ روللىرىنى تونۇپ يېتىش بىلەن بىللە، شۇ تەركىبىي قىسىملارنى ئۆزلىرىنىڭ ئېستېتىك قاراشلىرى ئاساسىدا ئۆز لايىقىدا گۈزەللەشتۈرگەن.<br />
 <br />
<br />
چاچ ئىنسانلار بەدىنىنىڭ مۇھىم بىر تەركىبىي قىسمى بولۇپ، ئۇنىڭ ئاساسلىق رولى- يازدا باشقا چۈشكەن كۈن نۇرى ۋە ئىسسىقلىقنى تارقىتىش، قىشتا باشنى ئىسسىق ساقلاش ھەمدە باش تېرىسىنى تۈرلۈك خىمىيىلىك ماددا ھەم نۇر قاتارلىق فىزىكىلىق زەخمىلەردىن ساقلاشتىن ئىبارەت. ئەمما چاچنىڭ ئادەمگە گۈزەللىك بېغىشلاشتىن ئىبارەت بۇ رولىغىمۇ سەل قاراشقا بولمايدۇ، كۆركەم، چىرايلىق، يارىشىملىق چاچ شەكىللىرى ئارقىلىق شۇ كىشىنىڭ چىراي گۈزەللىكىنى ئاشۇرغىلى بولىدۇ. قەدىمدىن تارتىپ ئاياللار ئەرلەرگە قارىغاندا گۈزەللىككە  بەكرەك ئەھمىيەت بېرىپ كەلگەنلىكتىن چاچ پوسۇنى جەھەتتىمۇ ئەرلەرگە قارىغاندا تېخىمۇ ئەھمىيەت بەرگەن.<br />
" بىر ئايالنىڭ چاچ شەكلى پەقەت شۇ ئايالنىڭ گۈزەللىكىنى ئاشۇرۇپلا قالماستىن بەلكى شۇ ئايال ۋەكىللىك قىلغان مەلۇم بىر مىللەتنىڭ مەلۇم بىر تارىخىي دەۋرىدىكى مەدەنىيىتىنى ئەكس ئەتتۈرۈپ بېرەلەيدۇ.<br />
ئۇيغۇر ئاياللىرى قەدىمدىن تارتىپ، پاكىز ياسىنىپ يۈرۈشكە ئادەتلەنگەن بولۇپ، ئۆز چېچىنىڭ گۈزەللىكىگە ئالاھىدە ئەھمىيەت بېرىپ، چاچنى  ھەر  خىل شەكىلدە ياسىغان ۋە  جىگدە يىلىمى، تۇخۇم، ناۋات، ئوسما، سىيادان قاتارلىق چاچقا پايدىلىق نەرسىلەرنى ئىشلىتىش ئارقىلىق چېچىنى ئاسرىغان ۋە چاچنىڭ ئۇزۇن، توم، كۆركەم بولۇشىغا كاپالەتلىك قىلىپ كەلگەن. ئۇيغۇر ئاياللىرىغا نىسبەتەن ئۇزۇن چاچ گۈزەللىكنىڭ بەلگىسى. ئۇيغۇر  ئاياللىرىنىڭ گۈزەللىكىنى چاچتىن ئايرىپ قاراشقا بولمايدۇ. چاچ بىلەن ئۇيغۇر ئاياللىرىنىڭ گۈزەللىكى ناھايىتى زىچ  ئورگانىك بىرىكىپ كەتكەن. ئۇلار باشتىن- ئاخىر ئۇزۇن چاچ  قويۇشنى بىر خىل ئەنئەنە  سۈپىتىدە  داۋاملاشتۇرۇپ كەلگەن ھەمدە بىر قاتار چاچ ياساش  ئۇسۇللىرىنى ئىجاد قىلغان. تارىختىن بۇيان خەلقىمىز ئىچىدىكى ئاياللارغا ئائىت بولغان گۈزەللىك قاراشلىرىدا ئۇزۇن، توم بولغان سۈمبۇل چاچ مۇھىم ئورۇندا تۇرۇپ كەلگەن. <br />
ئۇيغۇر  ئاياللىرىنىڭ قەدىمدىن تارىتپ ھازىرغىچە ئاساسلىق چاچ ياساش شەكلى چاچنى ئۆرۈش، يەنى ئۆرۈمە چاچ شەكلىدىن ئىبارەت، چاچنى ئۆرۈشنىڭ  ئاساسلىق ئۇسۇلى بولسا چاچ ئۈچ بۆلەككە  ئايرىلىپ، بۇ ئايرىلغان ھەر  بىر  بۆلەكلەر  رەتلىك ھالدا بىر- بىرىگە كىرىشتۈرۈلىدۇ. ئۇنىڭدىن باشقا يەنە ئالتە تال چاچنى بىر قىلىپ ئۆرۈيدىغان ئەھۋاللارمۇ بار.<br />
ئۇيغۇر ئاياللىرىدا ئۈرۈمە چاچ قويۇشتا بىر يۈرۈش ئادەتلەر شەكىللەنگەن. بۇ ئادەتلەر " ئۇيغۇر ئۆرپ- ئادەتلىرى" دېگەن كىتابتا مۇنداق ئوتتۇرىغا قويۇلغان: ئۇيغۇرلاردا توي قىلمىغان قىزلارنىڭ چېچى 21،17، 15 ھەتتا 41 تال قىلىپ ئۆرۈلىدۇ. ھەرگىز جۈپ ئۆرۈلمەيدۇ ھەمدە توي قىلمىغان قىزنىڭ پىشانىسىدە كوكۇلا چېچى بولىدۇ، قىزنىڭ تويى بولىدىغان كۈنى ئۇنىڭ َگەجگە قىسمىدىكى چاچ ئەڭ ئاخىرقى قېتىم چۈشۈرىلىدۇ. توي قىلىپ ئەتىسى ياكى بىر قانچە كۈندىن كېيىن قىز ياكى چوكاننىڭ كوكۇلا چېچى ئىككى تەرىپىگە قايرىلىدۇ. ئۇزۇن سۇمبۇل چاچلىرى جۈپ ئۆرۈلىدۇ، چاچنى جۈپ ئۆرۈش ياتلىق بولغانلىقنىڭ ئىپادىسى ھېساپلىنىدۇ. ئېرىدىن ئايرىلغان ياش ئاياللار جۇۋان دېيىلىپ، ئۇلار ياڭاق سىكىلەك قويۇش بىلەن بىللە، چېچىنى 9،7،5 ... تال قىلىپ تاق ئۆرۈۋالىدۇ. بۇ تۇللۇقنىڭ بەلگىسى بولۇپ ھېساپلىنىدۇ. ياشانغان يەنى نەۋرىلىك بولغان ئاياللار ئۇزۇن چېچىنى ئىككى تال قىلىپ ئۆرۈپ ئۇنى چاچ  تەڭگە بىلەن چۈپلىۋالىدۇ.<br />
ئۇيغۇر ئاياللىرنىڭ چاچ تۈرىگە ۋە ئۆرۈلگەن چېچىنىڭ تاق ياكى جۈپلىكىگە قاراپ، ئايالنىڭ قىز، چوكان، جۇۋان، ياشانغان ئايال ئىكەنلىكىگە ھۆكۈم قىلغىلى ۋە ياكى ئۇنى پەرقلەندۈرگىلى بولىدۇ.<br />
 ئۇيغۇر ئاياللىرىنىڭ چاچ قويۇشىدا يەنە بىر  قاتار  پەرھىزلەرمۇ  بار. توي قىلمىغان قىزلارنىڭ چېچىنى توي قىلىپ بولغان ئاياللارغا ئوخشاش ياسىشى ۋە تۈرمەكلىشى چەكلىنىدىغان بولۇپ، بۇنداق قىلىپ سالسا ئۇلارنىڭ توي قىلمىقى تەس بولۇپ قالىدۇ، دەپ قارىلىدۇ. ئۇيغۇر ئاياللىرى چاچنى بەخت ۋە بايلىق دەپ قارايدىغان بولغاچقا، "چاچ قانچە ئۇزۇن بولسا، بەختمۇ شۇنچە كۆپ بولىدۇ"دەپ چۈشكەن چاچلارنى ھەرگىزمۇ يەرگە قالايمىقان تاشلىماي يىغىپ ساقلايدۇ.<br />
ئاياللار ئوڭايلىقچە چاچنى كەسمەيدۇ. ئەگەر كېسىشكە توغرا كەلسە، ھەسەن- ھۈسەن چىققاندا  چاچنى  پالتا بىلەن كېسىدۇ، ئېيتىشلارغا  قارىغاندا، بۇنداق قىلغاندا ئۆسۈپ چىققان يېڭى چاچ ھەم ئۇزۇن، ھەم كۆپ بولارمىش.<br />
چاچ تاراش جەھەتتىنمۇ بىر قىسىم پەرھىزلەر بار. ئۇيغۇر ئاياللىرىدا چاچنى قۇرۇق تاراش  چەكلىنىدىغان بولۇپ، ئەگەر چاچنى قۇرۇق تارىسا قۇرۇق سۆز - چۆچەككە قالىدۇ" دەپ قارايدۇ. ئۇيغۇر ئاياللىرى يەنە ھەپتىنىڭ ئۈچى ۋە تۆتى چاچ تارىسا بولمايدۇ. ھەپتىنىڭ ئۈچى چاچ  تارىسا شۇ ئايالنىڭ يولدىشىغا خەۋپ يېتەرمىش، ھەپتىنىڭ تۆتى چاچ تارىسا، يىراقتىكى تۇغقىنى بىلەن كۆۈشەلمەسمىش. شۇڭا ئاياللار ئادەتتە ھەپتىنىڭ بىرىنچى ۋە بەشىنچى كۈنى چاچ تارىشىدۇ. بولۇپمۇ قىزلار ھەپتىنىڭ بەشى چاچ تارايدۇ. بۇنداق قىلغاندا بەختنى ئاشۇرغىلى بولارمىش. بەزى يەرلەردە يەنە كېچىدە چاچ تاراش مەنئى قىلىنغان. ئۇنىڭدىن باشقا ئاياللارنىڭ  قۇربان ھېيتىن بۇرۇنقى بىر ھەپتە ئىچىدە، روزا ھېيت ۋە  قۇربان ھېيت كۈنى چاچ تاراش چەكلىنىدۇ. بۇ پەرھىزلەر بەلكىم خاسىيەتلىك ۋاقىتلاردا  مەينەت نەرسىلەرنى قالدۇرماسلىق سەۋەبىدىن بولسا  كېرەك. ئاياللار چاچ تارايدىغان ئورۇن جەھەتىنمۇ پەرھىزلەر بار بولۇپ، ئادەتتە كۈن نۇرى چۈشكەن جايلاردا چاچ تارالمايدۇ.<br />
ئاياللار چاچ تارىغاندا چاچنى يانتۇ ئايرىش چەكلىنىدىغان بولۇپ، ئەگەر يانتۇ ئايرىلسا ئۇ دۇنياغا بارغاندا بۇ دۇنيادا قىلغان ياخشى- يامان ئىشى ھەقىقىي، ئادىل ھالدا ئايرىلمايدۇ، دەپ قارىلىدۇ. قارىغاندا بۇ بىر خىل دىنى ئالاھىدىلىككە ئىگە بولغان ئادەت بولسا كېرەك.<br />
ئىسلاھات ۋە ئىشكنى ئېچىۋېتىش يولغا قويلغاندىن كېيىن، جەمئىيەتنىڭ ھەر  ساھەلىرىدىكى خەلقىئارالىق ئالماشتۇرۇش كۈچەيدى. چەت ئەللەرنىڭ مەدەنىيىتىمۇ مىللىتىمىزنىڭ ئەنئەنىۋى مەدەنىيىتىگە زور تەسىرلەرنى كۆرسەتتى. بولۇپم شەھەرلەرگە بولغان تەسىرى ناھايىتى كۈچلۈك بولدى. ئۆز گۈزەللىكىگە ئالاھىدە دىققەت قىلىپ كەلگەن ئۇيغۇر  ئاياللىرى ئۆزلىرىنى گۈزەللەشتۈرۈشكە ئىنتىلىش جەريانىدا چەت ئەل ئاياللىرنىڭ خىلمۇ خىل چاچ پاسونلىرىنى قوبۇل قىلىپ، ئۇزۇن ئۆرۈمە چاچلىرىنى كېسىپ، ئۇزۇن ئۆرۈمە چاچلارنىڭ تۈرلۈك " قولايسىزلىقلىرىنى" يوقىتىشقا ئۇرۇندى. شۇنىڭ بىلەن ئاياللارنىڭ گۈزەللىكىگە گۈزەللىك، لاتاپىتىگە لاتاپەت قوشۇپ تېقىملىرىدا :" ئوينايدىغان" ئۇزۇن ئۆرۈمە چاچلار كۆز  ئالدىمىزدىن ئاستا- ئاستا يوقالدى. بۇنىڭغا ئەگىشىپ ئۇيغۇرلاردىكى چاچقا قاراپ ئۇيغۇر  ئاياللىرىنىڭ قىز، چوكان، جۇۋان.... ئىكەنلىكىنى پەرق ئېتىش ئادىىمۇ يوقالدى. شەھەرلەردە ناھايىتى كەمدىن كەم ئۇچرايدىغان ئۆرۈمە چاچ شەكلى ئاساسەن تاق ئۆرۈمە، قوش ئۆرۈمىدىن ئىبارەت.ئەمما، كەڭ يېزىلاردىكى ئاياللار ئادەت كۈچى ۋە ئەنئەنىنىڭ تەسىرىدە يەنىلا ئۆزلىرىنىڭ ئۇزۇن چاچلىرىنى جىگدە يىلىمى، تۇخۇم، ناچات، ئوسما، سىيادان قاتارلىق چاچقا  پايدىلىق نەرسىلەرنى ئىشلىتىپ، چاچلىرىنىڭ تېخىمۇ ئۇزۇن، توم ھەم كۆركەم بولۇشىنى  ئىزدىمەكتە<br />
 <br />
 <br />
				<p class="author">
					<strong>otanqi</strong>
				يوللانغان ۋاقتى 2014-11-29 14:08:08	</p>
			<h3></h3>
		چوڭ ئانام نەۋرە قىزلادىن بىرى چىچىنى كەستۈرەپتىكەن،چىچىڭنى ئەمەس بەختىڭنى كىسىپسەن دەپ خاپولاپلا كەتتى.				<p class="author">
					<strong>pis-pas</strong>
				يوللانغان ۋاقتى 2014-11-29 14:09:22	</p>
			<h3></h3>
		回鹘衣装回鹘马 دەپ ئاتالغان چاڭئەندىكى مودا ئېقىمى دىن باشقا يەنە ئۇيغۇرچە چاچ تاراش مۇ ئەينى چاغدا خېلى مودا بولغان ئىكەن .<br />
梳回鹘髻 دەپ ئاتايدىكەنتۇق <br />
				<p class="author">
					<strong>attir</strong>
				يوللانغان ۋاقتى 2014-11-29 16:57:09	</p>
			<h3></h3>
		ھازىر قارىسام چاچنىڭ ئالدىنى كىسىپ كورىيە ۋە دۆلىتىمىز فىلىملىرىدىكى ئارتىسلاردەك قىلۋالدىغان ئىشلار كۆپىيىپ كىتىپتۇ .<br />
ئەملىيەتتە ئاشۇ ئارتىسلار فىلىم ئىشلەش ئۇچۇن 刘海发دىگەن يالغان  چاچنى تاقاپ فىلىم ئىشلەيدۇ تەشۋىق پائالىيتىدە قارىسىڭىز يەنە ئۇزۇن ئۆزىنىڭ تەبىي چىچى .<br />
كونىلاردا قىزلار چىچىنىڭ ئالدىنى كەسسە بەختى كىسىلىپ كىتىدۇ دەيدىغان گەپ بار ئىدى.<br />
ھازىر ئون قىزنىڭ 8دە چىچىنىڭ ئالدى كىسىگىلىك .				<p class="author">
					<strong>tadubeg</strong>
				يوللانغان ۋاقتى 2014-11-29 17:02:47	</p>
			<h3></h3>
		شۇڭا بەختى كېسىكمىكىن 				<p class="author">
					<strong>terjiman</strong>
				يوللانغان ۋاقتى 2014-11-29 19:54:15	</p>
			<h3></h3>
		ئىشقىلىپ ئۇيغۇرنىڭ ئاياللىرى تارىختا يالاڭباشتاق يۈرمەيتتى...				<p class="author">
					<strong>dilnazuk</strong>
				يوللانغان ۋاقتى 2014-11-29 20:21:37	</p>
			<h3></h3>
		《سېھىرلىك ئالما》فىلىمىدىكى ئۇيغۇر قىزىنىڭ ماڭلاي چېچى شۇنداق ياراشقان  ئەمما،شۇ كىنونى بىزلەر كۆرۈپ يۈرگەندە كورىيەلىكلەر تېخى ماڭلاي چاچ دېگەنننى ئېسىگە كەلتۈرمىگەن بولىشى مۇمكىن،كونا سۈرەتلەردىمۇ كۆپ كۆردۈم ماڭلاي چاچلىق قىزلارنى.				<p class="author">
					<strong>ArislanMemet</strong>
				يوللانغان ۋاقتى 2014-11-30 09:27:04	</p>
			<h3></h3>
		بىر فانتازىيە رومانىدا ئۇچىراتقان ئىدىم. ئاياللارنىڭ جەميەتىكى ئورنىنى چېچىنىڭ ئۇزۇن قىسقىلىقىغا قاراپ تۇرۇپ بىلگىلى بولىدىغان. ئۇ يەردە پەقەت مەرتىۋىلىك ئاياللارنىڭلا ئۇزۇن چاچ قويۇش ھوقۇقى بولىدىكەن. ئوقۇپ كېلىۋېتىپ شۇ بايان ماڭا بەك قىزىقارلىق تۇيۇلغان. <br />
بۇ فانتازىيەنى مەن يەنە داۋاملاشتۇرۇپ قوياي بۇ تىمىغا ماسلاشتۇرۇپ.:lol<br />
ئەلقىسسە: شۇنداق بىر دىيار بار ئىدى. ئاياللار ئۆزىنىڭ ئۇزۇن چاچلىرى ئۈچۈن باج تۆلەيتى، بۇ چاچ بېجىدىن كىرگەن كىرىم مەخسۇس بالىلار، ئاجىزلارغا ياردەم بېرىدىغان غېرىپخانىلارغا سەرىپ قىلىنار ئىدى. چېچى قانچە ئۇزۇن بولغانسىرى شۇنچە كۆپ باج تۆلەر ئىدى. باج تۆلىمىگەنلەرنىڭ چاچلىرى كېسىپ تاشلىناتتى.......<br />
<br />
يۇقۇرقىدەك بولسا، ئىشىنىمەنكى ئاياللارنىڭ چېچى قىسقىراپ كەتتى دەپ يۈرمىسەكمۇ ھەممىسى ئۇزۇن قىلىپ قويىۋالىدۇ.:lol<br />
<br />
				<p class="author">
					<strong>piqak04</strong>
				يوللانغان ۋاقتى 2014-12-1 16:05:49	</p>
			<h3></h3>
		:(:(:(				<p class="author">
					<strong>birmoo</strong>
				يوللانغان ۋاقتى 2014-12-1 16:19:52	</p>
			<h3></h3>
		ماڭا ، لالەنىڭ (ئەمدى يوق) دېگەن ناخشىسىدىكى چېچى يارايدۇ :lol			<div class="page">
		بەت: 
<strong>[1]</strong> 
	</div>
</div>

<div id="end">
	:
	<a href="./izdinish60968.html" target="_blank"><strong>ئۇيغۇر ئاياللىرىنىڭ چاچ قويۇش ئادىتى</strong></a>
</div>
<br />
<center>
		<div id="footer">
		Powered by <strong><a target="_blank" href="./www.discuz.net">Discuz! X2.5 Archiver</a></strong>   © 2001-2012 <a target="_blank" href="./www.comsenz.com">Comsenz Inc.</a>
		<br />
		<br />
	</div>
</center>
</body>
</html>
